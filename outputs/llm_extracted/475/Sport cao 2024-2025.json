{
  "General information": [
    "COLLECTIEVE ARBEIDSOVEREENKOMST SPORT\n01-01-2024 T/M 31-12-2025",
    "Artikel 52 Duur van de CAO Sport\n1. De cao gaat in op 01-01-2024 en eindigt op 31-12-2025 van rechtswege zonder dat hiervoor een opzegging nodig is.\n2. Als de cao eindigt blijven alle daarin opgenomen rechten en plichten maximaal 12 maanden gelden, tenzij cao-partijen binnen deze termijn overeenstemming hebben bereikt over een nieuwe cao."
  ],
  "Wage information": [
    "Artikel 9 Functiewaardering\n1. Onderdeel van deze cao is het IFA-functiewaarderingssysteem (IFA-FWS) en de Functieniveaumatrix (FNM), die te vinden is op www.sportwerkgever.nl.\n2. De werkgever deelt de functie van de werknemer aan de hand van het IFA-FWS en de FNM in, in een functiefamilie en het daarbij behorende functieniveau. Bij elk functieniveau hoort een salarisschaal met een begin- en een eindsalaris. De salarisschalen zijn opgenomen in bijlage I en II van deze cao.\n3. De werknemer die beroep wil aantekenen tegen de indeling van de functie of de gevolgde procedure kan na intern overleg en bezwaar, gebruik maken van de beroepsprocedure, die is opgenomen in bijlage III van deze cao.",
    "Artikel 10 Indeling en inpassing in schalen\n1. De werknemer wordt bij indiensttreding ingedeeld in de salarisschaal die bij zijn functie hoort, tenzij in de arbeidsovereenkomst is opgenomen dat hij in de naastliggende lagere schaal is ingedeeld (voor maximaal 1 jaar).\n2. De hoogte van het salaris van de werknemer wordt met inachtneming van het bepaalde in lid 1 in overleg door werkgever en werknemer vastgesteld.",
    "Artikel 12 Beloningssystematiek\nDe werkgever hanteert 1 van onderstaande beloningssystematieken. Maakt hij geen keuze dan geldt de standaardregeling van lid 1.\n1. Standaardregeling: vaste periodieke beloning\na. De werknemer ontvangt jaarlijks een periodiek van 2,5% als hij normaal functioneert.\nb. Als de werknemer minder dan normaal functioneert, dan kan de werkgever besluiten om maximaal twee keer achter elkaar geen periodiek toe te kennen.\nc. Gewoonlijk ontvangt de werknemer een periodiek per 1 januari van elk jaar.\nd. Als de werknemer in dienst treedt na 30 juni, dan heeft hij géén recht op een periodiek per de eerstvolgende 1 januari.\n2. Afwijkende regeling na instemming van de medezeggenschap: prestatiegerichte of eigen beloningsregeling\n De werkgever kan met schriftelijke instemming van de medezeggenschap in afwijking van lid 1 van dit artikel één van onderstaande regelingen overeenkomen:\n• de prestatiegerichte beloningsregeling zoals opgenomen onder sub a van dit lid; of\n• een eigen beloningsregeling zoals opgenomen onder sub b van dit lid.\na. De prestatiegerichte beloningsregeling is als volgt:\n• 0% verhoging bij prestatie en beoordeling onder de norm;\n• 2,5% verhoging bij prestatie en beoordeling op de norm;\n• 4% verhoging bij prestatie en beoordeling boven de norm.\nb. Als een eigen beloningsregeling wordt overeengekomen dan informeren de werkgever en de medezeggenschap cao-partijen hier schriftelijk over.",
    "Artikel 13 Promotie en herwaardering\nDe werkgever heeft met instemming van de medezeggenschap een regeling met betrekking tot promotie en herwaardering. Indien hij geen regeling heeft dan geldt dit artikel.\n1. De werknemer die wordt gepromoveerd naar een hogere functie, wordt met ingang van de maand van overplaatsing in de bijpassende hogere salarisschaal ingedeeld.\n2. De werknemer ontvangt een salarisverhoging van 3,5% over het salaris dat hij verdiende in de lagere functie, onverminderd het bepaalde in lid 1.\n3. Als de functie door herwaardering wordt ingedeeld in een hogere salarisschaal, dan wordt de werknemer ingedeeld in de hogere schaal met het salaris dat hij verdiende in de lagere salarisschaal. De salarisverhoging zoals opgenomen in het vorige lid is hierbij niet van toepassing.\n4. Dit artikel is niet van toepassing als binnen een organisatie een eigen beloningssysteem geldt zoals opgenomen in artikel 12 lid 2 sub b van deze cao.",
    "Artikel 14 Waarneming\nDe werkgever heeft met instemming van de medezeggenschap een regeling met betrekking tot waarneming. Indien hij geen regeling heeft dan geldt dit artikel tenzij binnen een organisatie een eigen beloningssysteem geldt zoals opgenomen in artikel 12 lid 2 sub b van deze cao.\nAls een werknemer een functie waarneemt gelden de volgende bepalingen:\na. waarneming voor een periode langer dan zes weken: de werknemer ontvangt tijdens waarneming een toeslag van 3,5% over het salaris.\nb. waarneming voor een periode langer dan zes maanden: de werknemer wordt tijdens de waarneming ingeschaald in de salarisschaal die hoort bij de functie die waargenomen wordt, met het salaris dat de werknemer verdiende in de eigen functie. Hij ontvangt tijdens de waarneming een salarisverhoging van 3,5% over zijn salaris. Dit gebeurt alleen voor het aantal werkdagen waarop de andere functie wordt waargenomen.",
    "Artikel 16 Salarissen\n1. De salarisschalen en daarmee de salarissen van alle werknemers worden per 1 januari 2024 met 6%, per 1 oktober 2024 met 2% en per 1 april 2025 met 5% verhoogd.\n2. Werknemers ontvangen in december 2024 een bruto eindejaarsuitkering van 1,5% van het jaarsalaris van 2024 inclusief vakantiegeld bovenop een vaste component van € 900,-. De vaste component van € 900,- wordt naar evenredigheid van de omvang van het dienstverband en datum indiensttreding van de werknemer uitbetaald. De eindejaarsuitkering is niet van toepassing op werknemers die al een 13e maand van hun werkgever ontvangen.\n3. Werknemers ontvangen in december 2025 een bruto eindejaarsuitkering van 1,8% van het jaarsalaris van 2025 inclusief vakantiegeld bovenop een vaste component van € 900,-. De vaste component van € 900,- wordt naar evenredigheid van de omvang van het dienstverband en datum indiensttreding van de werknemer uitbetaald. De eindejaarsuitkering is niet van toepassing op werknemers die al een 13e maand van hun werkgever ontvangen.",
    "Artikel 46 Participatie\nVoor de werknemers van wie is vastgesteld dat zij met voltijdse arbeid niet in staat zijn tot het verdienen van het wettelijk minimumloon (WML) maar die wel de mogelijkheid tot arbeidsparticipatie hebben en die behoren tot de doelgroep voor loonkostensubsidie op grond van de Participatiewet, is een aparte salarisschaal naast het bestaande salarisgebouw opgenomen.\nDe salarisschaal begint op 100% wettelijk minimumloon en eindigt op maximaal 120% wettelijk minimumloon (zie bijlage I en II).",
    "Bijlage I Salarisschalen CAO Sport per 1 januari 2024\nCAO Sport salarisschalen per 1 januari 2024 in euro’s\nSCHALEN 1 2 3 4 5 6 7 8 9 10 11 12 13 14\nFunctiegroep 0 99 134 169 204 244 284 324 364 409 454 499 549 599\n  98 133 168 203 243 283 323 363 408 453 498 548 598 648\nAanvangssalaris 2185* 2205 2229 2258 2295 2451 2620 2883 3210 3547 4081 4462 5045 5805\nEindsalaris 2249 2393 2720 2954 3184 3437 3704 4121 4630 5202 5802 6262 7007 8235\n* Het aanvangssalaris mag nooit lager zijn dan het wettelijk minimumloon.",
    "Participatiewet\nVoor de werknemers van wie is vastgesteld dat zij met voltijdse arbeid niet in staat zijn tot het verdienen van het Wettelijk Minimum Loon (WML) maar die wel de mogelijkheid tot arbeidsparticipatie hebben en die behoren tot de doelgroep voor loonkostensubsidie op grond van de Participatiewet, is een aparte salarisschaal naast het bestaande salarisgebouw in de CAO Sport opgenomen.\nDe salarisschaal begint op 100% wettelijk minimumloon en eindigt op maximaal 120% daarvan.\nVanaf 1 januari 2024 geldt onderstaande schema.\nParticipatieschaal per 1 januari 2024 in euro’s\nAanvangssalaris 2185*\nEindsalaris 2622\n* Het aanvangssalaris mag nooit lager zijn dan het wettelijk minimumloon.",
    "Bijlage I Salarisschalen CAO Sport per 1 oktober 2024\nCAO Sport salarisschalen per 1 oktober 2024 in euro’s\nSCHALEN 1 2 3 4 5 6 7 8 9 10 11 12 13 14\nFunctiegroep 0 99 134 169 204 244 284 324 364 409 454 499 549 599\n  98 133 168 203 243 283 323 363 408 453 498 548 598 648\nAanvangssalaris 2229* 2249 2274 2303 2341 2500 2672 2941 3274 3618 4163 4551 5146 5921\nEindsalaris 2294 2441 2774 3013 3248 3506 3778 4203 4723 5306 5918 6387 7147 8400\n* Het aanvangssalaris mag nooit lager zijn dan het wettelijk minimumloon.",
    "Participatiewet\nVoor de werknemers van wie is vastgesteld dat zij met voltijdse arbeid niet in staat zijn tot het verdienen van het Wettelijk Minimum Loon (WML) maar die wel de mogelijkheid tot arbeidsparticipatie hebben en die behoren tot de doelgroep voor loonkostensubsidie op grond van de Participatiewet, is een aparte salarisschaal naast het bestaande salarisgebouw in de CAO Sport opgenomen.\nDe salarisschaal begint op 100% wettelijk minimumloon en eindigt op maximaal 120% daarvan.\nVanaf 1 oktober 2024 geldt onderstaande schema.\nParticipatieschaal per 1 oktober 2024 in euro’s\nAanvangssalaris 2185*\nEindsalaris 2622\n* Het aanvangssalaris mag nooit lager zijn dan het wettelijk minimumloon.",
    "Bijlage I Salarisschalen CAO Sport per 1 april 2025\nCAO Sport salarisschalen per 1 april 2025 in euro’s\nSCHALEN 1 2 3 4 5 6 7 8 9 10 11 12 13 14\nFunctiegroep 0 99 134 169 204 244 284 324 364 409 454 499 549 599\n  98 133 168 203 243 283 323 363 408 453 498 548 598 648\nAanvangssalaris 2340* 2361 2388 2418 2458 2625 2806 3088 3438 3799 4371 4779 5403 6217\nEindsalaris 2409 2563 2913 3164 3410 3681 3967 4413 4959 5571 6214 6706 7504 8820\n* Het aanvangssalaris mag nooit lager zijn dan het wettelijk minimumloon.",
    "Participatiewet\nVoor de werknemers van wie is vastgesteld dat zij met voltijdse arbeid niet in staat zijn tot het verdienen van het Wettelijk Minimum Loon (WML) maar die wel de mogelijkheid tot arbeidsparticipatie hebben en die behoren tot de doelgroep voor loonkostensubsidie op grond van de Participatiewet, is een aparte salarisschaal naast het bestaande salarisgebouw in de CAO Sport opgenomen.\nDe salarisschaal begint op 100% wettelijk minimumloon en eindigt op maximaal 120% daarvan.\nVanaf 1 april 2025 geldt onderstaande schema.\nParticipatieschaal per 1 april 2025 in euro’s\nAanvangssalaris 2185*\nEindsalaris 2622\n* Het aanvangssalaris mag nooit lager zijn dan het wettelijk minimumloon.",
    "Bijlage II Salarisschalen KNVB per 1 januari 2024\nSalarisschalen KNVB per 1 januari 2024 in euro’s\nSCHALEN 1 2 3 4 5 6 7 8 9 10 11 12 13 14\nFunctiegroep 0 99 134 169 204 244 284 324 364 409 454 499 549 599\n  98 133 168 203 243 283 323 363 408 453 498 548 598 648\nAanvangssalaris 2123* 2144 2167 2275 2426 2649 2895 3239 3657 3933 4321 4766 5448 6335\nEindsalaris 2306 2349 2460 2644 2891 3229 3619 4153 4813 5314 6000 6803 7787 9049\n* Het aanvangssalaris mag nooit lager zijn dan het wettelijk minimumloon.",
    "Extra uitkering\n1. Iedere werknemer die op 1 januari van het lopende kalenderjaar in dienst van de werkgever is en gedurende het gehele kalenderjaar in dienst van de werkgever blijft, heeft recht op een extra uitkering, ter grootte van het maandsalaris over november (13e maand). Indien een werknemer na 1 januari van enig jaar in dienst treedt, of voor 31 december van enig jaar uit dienst treedt, heeft hij slechts aanspraak op een gedeelte van de extra uitkering naar rato van het aantal dagen dat hij gedurende het kalenderjaar in dienst van de werkgever is geweest.\n2. De uitbetaling van de uitkering als bedoeld in lid 1 zal plaats vinden voor 31 december van het lopende kalenderjaar. In de wijze waarop deze uitkering wordt uitbetaald zal door de werkgever geen wijziging worden aangebracht dan met instemming van de ondernemingsraad.\n3. Met inachtneming van het bepaalde in lid 1 ontvangen werknemers als bedoeld in lid 1 een evenredig deel van deze uitkering voor het aantal meer gewerkte uren per kalenderjaar, verricht binnen de normale arbeidsduur van 8 uur op maandag tot en met vrijdag.",
    "Bijlage II Salarisschalen KNVB per 1 oktober 2024\nSalarisschalen KNVB per 1 oktober 2024 in euro’s\nSCHALEN 1 2 3 4 5 6 7 8 9 10 11 12 13 14\nFunctiegroep 0 99 134 169 204 244 284 324 364 409 454 499 549 599\n  98 133 168 203 243 283 323 363 408 453 498 548 598 648\nAanvangssalaris 2166* 2187 2210 2320 2475 2702 2953 3304 3730 4011 4407 4861 5557 6461\nEindsalaris 2352 2396 2509 2697 2948 3293 3691 4236 4910 5420 6120 6939 7942 9230\n* Het aanvangssalaris mag nooit lager zijn dan het wettelijk minimumloon.",
    "Bijlage II Salarisschalen KNVB per 1 april 2025\nSalarisschalen KNVB per 1 april 2025 in euro’s\nSCHALEN 1 2 3 4 5 6 7 8 9 10 11 12 13 14\nFunctiegroep 0 99 134 169 204 244 284 324 364 409 454 499 549 599\n  98 133 168 203 243 283 323 363 408 453 498 548 598 648\nAanvangssalaris 2274* 2297 2320 2436 2599 2837 3100 3469 3917 4212 4627 5104 5835 6784\nEindsalaris 2469 2516 2635 2831 3096 3458 3876 4448 5155 5691 6426 7286 8340 9692\n* Het aanvangssalaris mag nooit lager zijn dan het wettelijk minimumloon."
  ],
  "Pension information": [
    "Artikel 1 Definities\na. AOW-gerechtigde leeftijd: de pensioengerechtigde leeftijd in de zin van de Algemene Ouderdomswet.",
    "Artikel 24 Uitkeringen bij arbeidsongeschiktheid\n5. De pensioenopbouw zal niet negatief beïnvloed worden tijdens de periode van 104 weken ziekte/arbeidsongeschiktheid van de werknemer. Voorwaarde voor de vrijwillige voortzetting van de pensioenopbouw is dat de werknemer zelf de aanvraag tijdig indient.",
    "Artikel 26 Pensioenen\n1. De pensioenvoorziening is geregeld via de verplichtstelling van PFZW.\n2. Zowel de werkgever als de werknemer betaalt 50% van de pensioenpremie als de werkgever onder de verplichtstelling van PFZW valt.\n3. In aanvulling op de Wet arbeid en zorg zal de pensioenopbouw tijdens ouderschapsverlof op verzoek van de werknemer worden voortgezet. De werknemer moet het formulier ‘Vrijwillige voortzetting binnen dienstverband’ invullen en met een handtekening van de werkgever aan PFZW toesturen. Zonder dit formulier wordt de pensioenopbouw niet voortgezet. De werkgever geeft aan PFZW door dat de werknemer ouderschapsverlof opneemt.\n4. De werkgever die niet onder de verplichtstelling van PFZW valt, heeft een eigen pensioenregeling.",
    "Artikel 27 Verhaalsrecht WGA-premie\nWerkgevers mogen op grond van de wet de gedifferentieerde WGA-premie voor maximaal 50% in rekening brengen bij werknemers. Werkgevers zullen tijdens de looptijd van deze cao geen gebruik maken van deze mogelijkheid. Als deze cao eindigt dan kunnen werkgevers opnieuw gebruik maken van dit recht.",
    "Artikel 45 Reparatie derde jaar WW\nWerkgevers en werknemers nemen deel aan de regeling private aanvulling WW en WGA zoals beschreven in de verzamelcao Sector (semi) Publieke dienstverlening, sector 5 (cao PAWW) en het aanvullingsreglement. Daartoe zullen partijen in 2022 deelname aan de verzamelcao verlengen.",
    "Artikel 49 Generatiepact\nWerkgever en werknemer kunnen, vanaf 5 jaar voor het bereiken van de AOW-gerechtigde leeftijd van de werknemer, afspraken maken om de arbeidsduur aan te passen aan de wensen en behoeften van zowel werknemer als werkgever.",
    "Toelichting Artikel 26 Pensioenen\nIn de CAO Sport is de pensioenvoorziening geregeld via de verplichtstelling van PFZW. Dit houdt in dat de werkgever een pensioen moet realiseren.\nOp de site van PFZW kan het pensioenreglement worden gedownload. Ten aanzien van de verplichtstelling kent het pensioenreglement van PFZW de volgende werkingssfeer:\n‘Onder werkgever in de sport wordt verstaan de rechtspersoon, werkzaam op landelijk, regionaal en/of provinciaal niveau, die zich ten doel stelt zonder winstoogmerk faciliteiten te verschaffen voor de sportbeoefening in de ruimste zin, dan wel deze sportbeoefening te bevorderen. ’\nIn het pensioenreglement PFZW wordt onder werknemer verstaan, ieder die een arbeidsovereenkomst volgens het BW heeft met een werkgever, uitgezonderd:\n• de werknemers die de 15-jarige leeftijd nog niet hebben bereikt en de werknemers die de pensioengerechtigde leeftijd in de zin van de Algemene ouderdomswet hebben bereikt;"
  ],
  "Leave information": [
    "Artikel 18 Vakantietoeslag\n1. De werknemer ontvangt jaarlijks in mei een vakantietoeslag van 8% van het bruto jaarsalaris. De referteperiode voor de vakantietoeslag loopt van 1 juni van het direct voorafgaande jaar tot en met 31 mei van het jaar waarin het wordt uitgekeerd.\n2. De vakantietoeslag voor 2024 en 2025 is bij een voltijd dienstverband minimaal € 2.296,32 respectievelijk € 2.460,48.\n3. Wanneer de werknemer een deel van de referteperiode in dienst is geweest, of in die referteperiode of een deel daarvan in deeltijd heeft gewerkt, dan heeft hij naar evenredigheid recht op de vakantietoeslag over de referteperiode. Dit geldt ook voor lid 2 van dit artikel.\n4. De vakantietoeslag is inclusief de eventuele vakantie-uitkeringen op grond van de socialeverzekeringswetgeving.",
    "Artikel 23 Jaarurensystematiek en ziekte/arbeidsongeschiktheid/verlof\n1. Als de werknemer niet kan werken vanwege ziekte of arbeidsongeschiktheid, wordt het aantal doorbetaalde ziekte-uren gebaseerd op het overeengekomen arbeidspatroon.\n2. Het aantal doorbetaalde (ziekte)-uren wordt in de volgende gevallen gebaseerd op de gemiddelde contractuele arbeidsduur:\na. na afloop van het overeengekomen arbeidspatroon;\nb. wanneer er nog geen arbeidspatroon is overeengekomen;\nc. wanneer de werknemer niet kan werken vanwege zwangerschaps- en bevallingsverlof.",
    "Artikel 30 Vakantie\n1. De werkgever heeft een vakantieregeling waarmee de medezeggenschap heeft ingestemd.\n2. De full time werknemer heeft per kalenderjaar recht op 182,4 vakantie-uren (24 vakantiedagen), met behoud van salaris, waarvan 152 uur wettelijke vakantie.\n3. Op grond van zijn leeftijd in het desbetreffende kalenderjaar ontvangt de werknemer de volgende bovenwettelijke vakantiedagen:\nLeeftijd Extra vakantie in uren Extra vakantie in dagen\n24 t/m 20 jaar voor de AOW-gerechtigde leeftijd 7,6 uur 1 dag\n19 t/m 15 jaar voor de AOW-gerechtigde leeftijd 15,2 uur 2 dagen\n14 t/m 10 jaar voor de AOW-gerechtigde leeftijd 22,8 uur 3 dagen\n9 t/m 5 jaar voor de AOW-gerechtigde leeftijd 30,4 uur 4 dagen\n5 jaar of minder voor de AOW-gerechtigde leeftijd 38 uur 5 dagen\n4. Wanneer de werknemer een deel van het kalenderjaar in dienst is (geweest) of in het kalenderjaar of een deel daarvan in deeltijd heeft gewerkt, dan heeft hij naar evenredigheid recht op de in lid 2 en 3 genoemde vakantie.\n5. Als vakantie-uren worden opgenomen op een dag waarop volgens het individuele arbeidspatroon een bepaald aantal uren zou worden gewerkt, dan worden deze uren geregistreerd als vakantie.\n6. De werkgever stelt de werknemer in staat twee dagen per jaar op te nemen om een godsdienstige niet-christelijke feestdag te vieren, waarbij de werkgever zich niet kan beroepen op zwaarwichtige redenen.\n7. De werkgever stelt het begin en einde van de vakantie vast conform de wensen van de werknemer, tenzij de werkgever gewichtige redenen heeft om dit niet te doen.\n8. Als de werknemer aan het einde van het kalenderjaar vakantie-uren over heeft dan spreken werkgever en werknemer af hoe de werknemer deze vakantie-uren zal opnemen vóór 1 juli van het volgende kalenderjaar. Uitgangspunt is dat de werknemer met een full time dienstverband niet meer dan 38 vakantie-uren meeneemt naar een volgend jaar.\n9. De werkgever kan met instemming van de medezeggenschap tussen Kerstmis en Nieuwjaar vakantiedagen collectief aanwijzen. Dit zijn dagen die iedereen die in de organisatie werkt, moet opnemen als vakantiedagen.",
    "Artikel 31 Feestdagen\n1. Werknemers hebben recht op verlof met behoud van salaris op de volgende feestdagen: nieuwjaarsdag, de beide paasdagen, Hemelvaartsdag, de beide pinksterdagen, de beide kerstdagen, Goede Vrijdag, Koningsdag en in lustrumjaren op Nationale Bevrijdingsdag.\n2. De werkgever kan in overleg met de medezeggenschap in plaats van Goede Vrijdag, Koningsdag en/of Nationale Bevrijdingsdag in lustrumjaren een andere collectieve vrije dag aanwijzen.",
    "Artikel 32 Betaald verlof in verband met bijzondere gebeurtenissen\n1. In de hieronder genoemde gevallen ontvangt de werknemer verlof met doorbetaling van het salaris, voor zover de gebeurtenis op een werkdag valt:\nGebeurtenis Verlof\nOverlijden van de partner, een kind, pleeg- of stiefkind, of één van de (stief-/pleeg)ouders. De dag van overlijden tot en met de dag van de begrafenis/crematie.\nOverlijden van een grootouder, een grootouder van de partner, kleinkinderen, broers, zusters, schoonouders, schoonzoons, schoondochters, zwagers en schoonzusters. De dag van de begrafenis/crematie. Als de werknemer de uitvaart moet regelen: 4 dagen.\nHuwelijk/geregistreerd partnerschap van de werknemer. De dag van het huwelijk en de daaropvolgende drie dagen.\nHuwelijk van een ouder, een ouder van de partner, (pleeg- of stief)kind, kleinkind, broer of zuster, broer of zuster van de partner. Eén dag.\n25-, 40- en 50-jarig huwelijk van de werknemer, zijn ouders of schoonouders. Eén dag.\nVoldoen aan een wettelijke verplichting buiten de schuld van de werknemer. Maximaal twee dagen, als dit niet in de vrije tijd gedaan kan worden.\nBezoek aan dokter of specialist. Maximaal 2,5 uur, als dit niet in de vrije tijd gedaan kan worden.\nVerhuizing. Maximaal twee dagen per kalenderjaar.\nHet door leden bijwonen van door de vakbond uitgeschreven ledenvergaderingen, vergaderingen van bedrijfsledengroepen, cursussen of activiteiten in het kader van het vakbondskaderwerk. Maximaal 10 dagen.\n2. De werknemer zal tijdig, als het mogelijk is één dag van tevoren, aan de werkgever melden dat hij van deze regeling gebruik wil maken en hiervoor bewijsstukken aanleveren.\n3. Als de werkgever vanwege het organisatiebelang in redelijkheid op een bepaald tijdstip geen verlof kan verlenen, dan wijst de werkgever na overleg met de werknemer het verzoek (gedeeltelijk) af."
  ],
  "Termination information": [
    "Artikel 5 Beëindiging arbeidsovereenkomst\nEen arbeidsovereenkomst eindigt:\n1. overeenkomstig de daarvoor geldende wettelijke bepalingen;\n2. op de eerste dag waarop de werknemer de AOW-gerechtigde leeftijd heeft bereikt.",
    "Toelichting Artikel 5 Beëindiging arbeidsovereenkomst\nEr is een verschil in het beëindigen van een arbeidsovereenkomst voor onbepaalde en bepaalde tijd.\nEinde arbeidsovereenkomst onbepaalde tijd\nEen arbeidsovereenkomst voor onbepaalde tijd kan op verschillende manieren worden beëindigd. De belangrijkste methoden, die door beide partijen kunnen worden toegepast, zijn opzegging, ontbinding en beëindiging met wederzijds goedvinden.\nDe werkgever kan de arbeidsovereenkomst met een werknemer rechtsgeldig opzeggen tegen of na de dag waarop de werknemer de AOW-gerechtigde leeftijd heeft bereikt. Een werkgever kan één keer een beroep doen op het bereiken of bereikt hebben van de AOW-gerechtigde leeftijd als ontslaggrond, zonder dat UWV toestemming moet worden gevraagd of ontbinding bij de kantonrechter moet worden gevraagd. Dit beroep is niet beperkt tot een bepaald moment. Werkt de werknemer na het bereiken van de AOW-gerechtigde leeftijd nog een periode door, dan kan de werkgever op ieder moment opzeggen. Dit is niet het geval als de werknemer in dienst treedt als hij de AOW- gerechtigde leeftijd heeft bereikt.\nEinde arbeidsovereenkomst bepaalde tijd\nEen arbeidsovereenkomst voor bepaalde tijd eindigt automatisch aan het einde van de overeengekomen periode.\nAanzegtermijn\nDe werkgever moet aan de werknemer uiterlijk 1 maand voor het einde van de arbeids- overeenkomst voor bepaalde tijd schriftelijk laten weten of de arbeidsovereenkomst al dan niet wordt voortgezet. Neemt de werkgever deze aanzegtermijn niet in acht dan moet hij aan de werknemer een vergoeding betalen gelijk aan het loon over de periode dat de werkgever te laat is met het aanzeggen. De aanzegtermijn is verplicht voor alle arbeidsovereenkomsten voor bepaalde tijd met een contractduur van tenminste zes maanden. Indien er geen einddatum in de arbeidsovereenkomst is opgenomen (bijvoor- beeld bij een project) geldt géén aanzegtermijn.\nTransitievergoeding\nDe werkgever die het initiatief neemt om een arbeidsovereenkomst te beëindigen is een transitievergoeding verschuldigd aan de werknemer vanaf het moment van indiensttreding.\nGéén transitievergoeding is verschuldigd aan de werknemer die de AOW-gerechtigde leeftijd heeft bereikt.",
    "Toelichting Artikel 3 De arbeidsovereenkomst\nOok kan worden opgenomen:\n• een proeftijd als deze wordt afgesproken;\n• eventuele bijzondere en/of van deze cao afwijkende voorwaarden die op het dienstverband van toepassing zijn."
  ],
  "Overtime information": [
    "Artikel 17 Overwerkregeling\nDe werkgever heeft met instemming van de medezeggenschap een eigen regeling met betrekking tot overwerk. Indien hij geen regeling heeft dan gelden de bepalingen in dit artikel.\n1. Overwerk zijn de uren die een werknemer incidenteel méér werkt dan het overeengekomen arbeidspatroon én aan het einde van het jaar niet zijn gecompenseerd. Zie hiervoor ook artikel 28 lid 2.\n2. Overwerk is in opdracht van de werkgever. Ook is sprake van overwerk als de werknemer redelijkerwijs mocht aannemen dat hij de opdracht tot overwerk zou hebben gekregen en de werkgever de noodzaak om over te werken achteraf vaststelt.\n3. Als de werkgever van mening is dat compensatie in tijd binnen het refertejaar niet mogelijk is in verband met de bedrijfsomstandigheden, dan kan hij als volgt afwijken:\na. de overuren worden in tijd gecompenseerd binnen het eerste kwartaal in het daaropvolgende refertejaar;\nb. als compensatie van deze uren binnen het eerste kwartaal niet mogelijk is worden de niet gecompenseerde uren uitbetaald. Voor deze uren geldt een toeslag op het uursalaris van 30%. Deze toeslag wordt samen met het maandsalaris, na vaststelling van het aantal uren, in de eerstvolgende maand uitbetaald. Over deze toeslag is vakantietoeslag verschuldigd (te weten 8% van deze overwerktoeslag).\n4. Als het bruto maandsalaris hoger is dan het maximum schaalbedrag van de hoogste salarisschaal, dan ontvangt de werknemer geen overwerk compensatie in tijd of geld. Voor de deeltijd werknemer geldt deze regeling naar rato.\n5. Als een deeltijdwerknemer structureel meer werkt dan 20% van zijn individueel overeengekomen arbeidspatroon en het kan niet gecorrigeerd worden in het arbeidspatroon, dan biedt de werkgever op verzoek van de werknemer een arbeidsovereenkomst voor de meerdere uren aan. De referteperiode is 1 kalenderjaar.\n6. Er is geen sprake van structureel meer werken dan de contractuele arbeidsduur bij evenementen, projecten en vervanging wegens ziekte.\n7. Werknemers jonger dan 18 jaar en ouder dan 60 jaar hoeven op hun verzoek niet over te werken.\n8. Dit artikel is niet van toepassing op flexwerkers, oproepkrachten en vakantiekrachten of in het geval dat de werkgever en werknemer onderling afspraken hebben gemaakt over de tijdelijke uitbreiding van het aantal te werken uren.",
    "Artikel 28 Jaarurensystematiek en arbeidsduur\n1. In de CAO Sport wordt gewerkt met een jaarurensystematiek: de arbeidsduur bedraagt bij een voltijd dienstverband 1930 uur per jaar.\n2. Overwerk wordt als hoofdregel gecompenseerd in tijd. De referteperiode is een kalenderjaar. Zie ook artikel 17 lid 1.\n3. Voor werknemers die binnen 5 jaar de AOW-gerechtigde leeftijd bereiken wordt de voltijd arbeidsduur per jaar met 38 uur verminderd. Voor werknemers die in deeltijd werken geldt deze bepaling naar evenredigheid.",
    "Artikel 29 Jaarurensystematiek en werktijden\n1. De werkgever heeft een werktijdenregeling waarmee de medezeggenschap heeft ingestemd.\n2. De werktijden liggen in de regel van maandag tot en met vrijdag van 7.00 uur tot 22.00 uur.\n3. De werkgever bepaalt in overleg met de werknemer het arbeidspatroon. Dit overleg vindt minimaal een keer per jaar plaats en is gericht op overeenstemming.\n4. Gedurende het jaar kan het overeengekomen arbeidspatroon in overleg worden aangepast."
  ],
  "Training information": [
    "Artikel 34 Opleidingen\n1. De werkgever heeft een plan voor personeelsopleiding waarmee de medezeggenschap heeft ingestemd.\n2. De werkgever stelt minimaal 1% van de loonsom beschikbaar voor opleidingen en ontwikkeling.\n3. Jaarlijks wordt door de werkgever in het (sociaal) jaarverslag teruggeblikt op de inzet van het budget voor personeelsopleiding. Dit wordt eenmaal per jaar besproken met de medezeggenschap.",
    "Artikel 40 Werkgeversbijdrage\nDe werkgever betaalt een bijdrage aan de vakbonden voor opleiding en training vanleden. Deze bedraagt per 1 januari 2024 € 12,54 per werknemer."
  ],
  "Homeoffice information": [
    "Artikel 48 Thuiswerkbeleid/beleid rondom hybride werken\nIedere werkgever maakt in overleg met de medezeggenschap afspraken over\n- Een thuiswerkregeling/regeling rondom hybride werken in lijn met de (arbo) wetgeving;\n- Een eventuele vergoeding voor thuiswerken, al dan niet in combinatie met een reiskostenvergoeding (zie ook artikel 19 Reiskostenregeling)."
  ]
}