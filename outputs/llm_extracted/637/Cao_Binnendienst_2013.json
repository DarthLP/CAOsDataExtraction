{
  "General information": [
    "BINNENBRENST-\nCollectieve arbeidsovereenkomst\nvoor het verzekeringsbedrijf\n2 januari 2013 tot en met 31 december 2013",
    "De ondergetekenden:\nVerbond van Verzekeraars, sector Arbeidsvoorwaarden,  \ngevestigd te ’s Gravenhage\nhierna genoemd werkgeversorganisatieenCNV Dienstenbond, gevestigd te Hoofddorp;\nFNV Bondgenoten, gevestigd te Amsterdam;\nDe Unie, gevestigd te Culemborg;\nhierna genoemd vakorganisatiesverklaren dat zij met ingang van 2 januari 2013 de navolgende collectieve  \narbeidsovereenkomst zijn aangegaan.",
    "Artikel 1.5   Duur en wijziging van de overeenkomst\n1.  De overeenkomst wordt aangegaan voor de tijd van 12 maanden ingaande \n2 januari 2013 tot en met 31 december 2013.\n2.  Indien de overheid gedurende de contractperiode maatregelen treft op het \nterrein van lonen en andere arbeidsvoorwaarden die dit contract door-\nkruisen, zullen partijen het overleg heropenen.",
    "Werkgever\n a. Iedere werkgever in het verzekeringsbedrijf\n 1.  die middels een zetel en/of bijkantoor in Nederland zijn bedrijf maakt \nvan het voor eigen rekening en op eigen naam aangaan en afwikkelen \nvan verzekeringsovereenkomsten en\n 2. die in Nederland werknemers in dienst heeft\n zulks met uitzondering van\n -  Achmea Holding N.V. te Zeist en daartoe behorende dochtermaatschap-pijen,\n  - tot AEGON N.V. te Den Haag behorende verzekeringsbedrijven,\n - tot Atradius te Amsterdam behorende verzekeringsbedrijven,\n - tot Delta Lloyd N.V. te Amsterdam behorende verzekeringsbedrijven,\n - tot ING Groep N.V. te Amsterdam behorende verzekeringsbedrijven,\n - tot Loyalis N.V. te Heerlen behorende verzekeringsbedrijven,\n - SNS REAAL N.V. te Utrecht,\n -  zorgverzekeraars die per 1 januari 1994 de cao zorgverzekeraars toe - \npassen,\n -  werknemers in dienst van een natura-uitvaartverzekeraar die uitsluitend of in hoofdzaak werkzaamheden verrichten in de uitvaartafdeling.\n b.  Iedere werkgever die werknemers in dienst heeft die werkzaamheden \nverrichten in de organisatie en onder het gezag van een verzekeringsbe-\ndrijf als bedoeld in lid 1 sub a 1 dan wel in diens houdstermaatschappij, \nen die behoort tot hetzelfde groepsverband als waartoe het betreffende \nverzekeringsbedrijf behoort, een en ander echter alleen ten opzichte van die werknemers, die uitsluitend of in hoofdzaak werkzaamheden \nverrichten ten behoeve van het verzekeringsbedrijf, zulks met uitzonde-\nring van werknemers die in dienst zijn van een bankinstelling die valt \nonder de (algemeen verbindendverklaring van de) cao voor het bankbe-\ndrijf en werkzaamheden verrichten ten behoeve van een verzekerings-\nbedrijf.",
    "Werknemer\n  Diegene die in dienst van de werkgever arbeid verricht in de binnendienst \nvan het verzekeringsbedrijf in Nederland, hetgeen uit de arbeidsovereen-\nkomst moet blijken. Slechts met wederzijds goedvinden kan de werknemer \nonder de werkingssfeer van de cao-buitendienst worden gebracht."
  ],
  "Wage information": [
    "Artikel 4.1  Indeling in salarisgroepen\n \n1.  Nieuw aan te stellen werknemers beneden de leeftijd van 23 jaar kunnen \nworden ingedeeld in groep J.\n 2.  Voor de toepassing van de cao worden de werknemers overigens voor zover \nzij niet hoger dan groep 4 zijn ingedeeld, naar de aard van de door hen in \nhoofdzaak verrichte arbeid als volgt ingedeeld:\n  Groep 1\n  Werknemers die arbeid verrichten welke uitsluitend bestaat uit zeer \neenvoudige, steeds wederkerende werkzaamheden van hetzelfde karakter, \nwaarvoor geen of geen bepaalde vakkennis is vereist.\n   Groep 2\n  Werknemers die arbeid verrichten van minder automatisch karakter, waar-voor zij moeten voldoen aan strengere eisen van accuratesse en bepaalde \neisen van vakkennis, onderscheidenlijk kantoorarbeid waarvoor praktijk-\nervaring noodzakelijk is.\n \n Groep 3\n  Werknemers die arbeid verrichten welke, hoewel onder toezicht, meer zelf-s tandig wordt verricht en/of waarbij leiding, zij het in beperkte mate, moet \nworden gegeven.\n  Groep 4\n  Werknemers die arbeid verrichten welke uitgebreide en/of meer gespecia-liseerde vak- en bedrijfskennis vereist en waarbij het geven van leiding in \nruimere mate noodzakelijk is.\n   Enkele richtlijnen voor de indeling in groepen zijn als bijlage III aan de cao \ntoegevoegd.",
    "Artikel 4.3  Salarisschalen en salarissen\n  Salarisschalen\n1.a.  De werkgever is verplicht aan de werknemers met een arbeidsduur van 1976 uur per jaar ingedeeld in één van de groepen als bedoeld in artikel\n294.1 salarissen te betalen op grondslag van de als bijlage IV aan de cao \ntoegevoegde salarisschalen.\n \n1.b.  In de salarisschalen zijn vermeld de door de werknemers te ontvangen \nbedragen, zonder aftrek van loonbelasting of andere ingevolge overheids-\nvoorschriften door de werkgever op het salaris in te houden bedragen.\n 1.c.  De werknemers moeten ten minste naar de minimumsalarissen overeen-\nkomstig hun ervaringsjaar (bij jeugdschalen: leeftijd) en de groep waarin \nzij zijn geplaatst, worden gesalarieerd. Ervaringsjaren vóór de 23-jarige \nleeftijd tellen (voor de toepassing van dit lid) niet mee.\n \n1.d.  De werknemers mogen elk afzonderlijk boven de maximum gemiddelde \nsalarissen overeenkomstig hun ervaringsjaar (bij jeugdschalen: leeftijd) en \nde groep waarin zij zijn geplaatst, worden gesalarieerd.\n  Aan de werknemers van eenzelfde groep gezamenlijk mag ten hoogste de som van de overeenkomstig hun ervaringsjaren geldende maximum gemid-\ndelde salarissen worden betaald.\n  Deze berekening zal voor de werknemers van 23 jaar of ouder worden opgesteld.\n \n1.e.  De salarisschalen zijn op werknemers met een deeltijddienstverband van \ntoepassing naar de verhouding van het met hen overeengekomen aantal \narbeidsuren per jaar tot dat geldend voor werknemers die 1976 uur per \njaar werkzaam zijn.\n  Salarissen\n2.a.  De op 31 maart 2013 geldende salarissen en salarisschalen worden per  \n1 april 2013 structureel verhoogd met 0,5 %. Daarnaast ontvangen werk-nemers die op 1 april 2013 in dienst zijn per die datum een een malige \nuitkering van 0,5% van het op 31 maart 2013 voor hen geldende vaste jaarsalaris.\n2.b.  De salarissen voor werknemers vallend onder de jeugdschalen worden \nbepaald op basis van de leeftijd. De wijziging wordt doorgevoerd in de \nbetaalperiode waarin de verjaardag valt van de betrokken medewerker.",
    "Bijlage IV,\nals bedoeld in artikel 4.3 cao\n \n*  Bedragen in deze schaal betreffen het wettelijk minimumloon per 1 januari 2013. \nAanpassing van de in deze schaal genoemde bedragen vindt plaats wanneer het wettelijk minimumloon wijzigt. De bedragen in deze groep zijn naar boven afgerond om strijdigheid met WML te voorkomen. De ‘ML-schaal’ is bestemd voor deelnemers aan Werkervaringsplaatsen met een opleiding lager dan HBO. Vanaf leeftijd 23 jaar bedraagt het maximaal te betalen salaris € 17.633. Deelnemers aan Werkervaringsplaatsen met een HBO-opleiding of hoger worden beloond conform de bedragen in groep J. Vanaf leeftijd 23 geldt als maximumsalaris het bedrag geldend voor 23 jaar. \na. inclusief alle compensaties \nb.  exclusief vakantietoeslag - het maximum-gemiddelde is niet van toepassing op werknemers in de leeftijd 17 t/m 22 jaar\n  c. de minimum-uurloonvergoeding bij overwerk bedraagt € 11,96\nSalarisschalen per 1 april 2013\nErvar.\njaren GROEP 1 GROEP 2 GROEP 3 GROEP 4 \nMin. Max. gem. Min. Max. gem. Min. Max. gem. Min. Max. gem.\n 0 21.105 21.672 21.320 22.581 21.958 23.005 22.533 23.715\n 1 21.220 21.973 21.513 23.264 22.553 24.289 23.335 25.091\n 2 21.371 22.274 21.743 23.845 23.113 25.270 24.209 26.368\n 3 21.506 22.546 21.929 24.410 23.513 26.161 25.091 27.580\n 4 21.643  22.116 24.849 24.023 26.892 25.831 28.756\n 5 21.779  22.353 25.336 24.490 27.652 26.562 29.868\n 6   22.489 25.759 24.976 28.398 27.178 30.893\n 7    25.300 29.021 27.745 31.868\n 8    25.659 29.679 28.382 32.881\n 9    26.016 30.225 28.857 33.783\n10 22.489   26.361 30.641 29.309 34.621\n11    29.796 35.403\n12    30.255 36.257\n13    30.641 36.952\njeugdsalarisschalen per 1 april 2013\nLeef-\ntijdGROEP\nML*GROEP\nJGROEP\nJ1\nMin.GROEP\nJ2\nMin.GROEP\nJ3\nMin.\n17 6.965 9.315 11.668 11.882\n18 8.024 10.872 13.246 13.461\n19 9.258 12.422 14.802 15.011\n20 10.845 14.466 16.395 16.595\n21 12.784 16.509 17.963 18.172 18.818\n22 14.988 18.566 19.540 19.749 20.402\n23 17.633 20.309",
    "Artikel 4.7  Vakantietoeslag\n \n1.  De werkgever is verplicht aan de werknemer uit te keren een jaarlijkse \nvakantietoeslag ten bedrage van 8% van het vaste jaarsalaris geldend in de maand van uitbetalen, welke toeslag niet in de salarisschalen is begrepen.",
    "Artikel 4.8  Jaarlijkse uitkering\n \n1.  De werknemer wiens dienstverband in het voorafgaande boekjaar een vol \njaar heeft geduurd ontvangt een jaarlijkse uitkering ter grootte van \n eentwaalfde jaarsalaris, tenzij de bedrijfsresultaten dit naar het oordeel \nvan de werkgever niet toelaten.\n  Indien het dienstverband in het voorafgaande boekjaar korter heeft geduurd zal de uitkering naar evenredigheid worden berekend.\n  Bij tussentijdse in- en uitdiensttreding wordt de uitkering naar evenredig-heid berekend.",
    "Artikel 4.9  Loondoorbetaling bij ziekte \n Algemeen\n  De wijzigingen in artikel 4.9 van deze cao ten opzichte van de cao met looptijd 1 juni 2003 tot 1 juni 2004 zijn van toepassing op werknemers die \nop of na 1 januari 2004 ziek zijn geworden.\n  Het bepaalde in dit artikel geldt niet voor medewerkers die ziek zijn geworden voor 1 januari 2004. Voor deze medewerkers blijft het bepaalde \nin artikel 4.9 uit de cao 2003-2004 van toepassing.\n  Eerste en tweede ziektejaar\n1.1.  Indien een werknemer ten gevolge van ziekte niet is staat is de bedongen \narbeid te verrichten, gelden voor hem de bepalingen van artikel 7: 629 BW, de \nWet werk en inkomen naar arbeidsvermogen (WIA), de Wet verbetering poort-\nwachter (Staatsblad 2001, 628) en de toekomstige aanpassingen daarop.\n1.2.   Onder ziekte wordt verstaan het als gevolg van lichamelijk of geestelijk gebrek niet in staat zijn de bedongen arbeid te verrichten. Onder bedongen \narbeid wordt verstaan de overeengekomen arbeid gedurende de overeen-\ngekomen arbeidsduur.\n1.3.   Werkzaamheden op arbeidstherapeutische basis zijn werkzaamheden die door de zieke werknemer worden verricht en die primair tot doel hebben\n34om op den duur de werknemer te reïntegreren. Door het werken op \narbeidstherapeutische basis worden de duurzaamheid en opbouw van de \nbelastbaarheid van de zieke werknemer onderzocht en bevorderd.\n  De ziekteperiode wordt niet onderbroken door het verrichten van werk-\nzaamheden op arbeidstherapeutische basis.\n1.4.1.   De werknemer, die wegens ziekte niet in staat is de bedongen arbeid te \nverrichten, ontvangt, in aanvulling op het bepaalde in artikel 7:629 BW, \nzolang het dienstverband met de werkgever voortduurt:\n a. gedurende het eerste jaar van de ziekte 100%\n b.  gedurende het tweede jaar van de ziekte 70%\n van het brutosalaris.\n1.4.2.  Indien het UWV oordeelt dat de werkgever onvoldoende inspanningen heeft verricht en op grond daarvan het tijdvak waarop de werknemer \njegens de werkgever recht heeft op loon, verlengt tot maximaal 156 \nweken, ontvangt de werknemer gedurende de toegekende periode een \naanvulling tot 70% van het brutosalaris. Hetzelfde geldt indien werkgever \nen werknemer gezamenlijk een verzoek hebben ingediend tot verlenging van de wachttijd. De aanvulling wordt gestaakt zodra (en zolang) de werk-\nnemer (tijdelijk) zijn recht op loondoorbetaling verliest. De aanvulling vervalt tevens op het moment dat het dienstverband wordt beëindigd.\n1.5.1.   Indien de zieke werknemer werkzaamheden, niet zijnde op arbeidsthera-peutische basis, voor ten minste 50% van de bedongen arbeidsduur gaat \nverrichten of hervatten, ontvangt de werknemer met ingang van de eerste dag van de werkhervatting, in afwijking van het bepaalde in lid 1.4.1  \nsub b en zolang het dienstverband met de werkgever voortduurt, in aanvulling op het bepaalde in artikel 7:629 BW, gedurende het tweede jaar \nvan de ziekte 100% van het brutosalaris. Onder werkhervatting wordt in \ndit verband ook omscholing verstaan.\n1.5.2.  Indien het UWV oordeelt dat de werkgever onvoldoende inspanningen heeft verricht en op grond daarvan het tijdvak waarop de werknemer \njegens de werkgever recht heeft op loon, verlengt tot maximaal 156 \nweken, ontvangt de werknemer gedurende de toegekende periode een aanvulling tot 100% van het brutosalaris. Hetzelfde geldt indien werk-\ngever en werknemer gezamenlijk een verzoek hebben ingediend tot verlen-\nging van de wachttijd. De aanvulling wordt gestaakt zodra (en zolang) de \nwerknemer (tijdelijk) zijn recht op loondoorbetaling verliest. De aanvulling \nvervalt tevens op het moment dat het dienstverband wordt beëindigd.\n1.6.1.  Indien de zieke werknemer werkzaamheden, niet zijnde op arbeidsthera-\npeutische basis, voor minder dan 50% van de bedongen arbeidsduur gaat verrichten of hervatten, ontvangt de werknemer met ingang van de eerste \ndag van de werkhervatting, in afwijking van het bepaalde in lid 1.4.1  \nsub b en zolang het dienstverband met de werkgever voortduurt, in aanvulling op het bepaalde in artikel 7:629 BW gedurende het tweede jaar \nvan de ziekte 85% van het brutosalaris. Onder werkhervatting wordt in dit \nverband ook omscholing verstaan.\n1.6.2.  Indien het UWV oordeelt dat de werkgever onvoldoende inspanningen heeft verricht en op grond daarvan het tijdvak, waarop de werknemer \njegens de werkgever recht heeft op loon, verlengt tot maximaal 156 weken, ontvangt de werknemer gedurende de toegekende periode een \naanvulling tot 85% van het brutosalaris. Hetzelfde geldt indien werkgever \nen werknemer gezamenlijk een verzoek hebben ingediend tot verlenging \nvan de wachttijd. De aanvulling wordt gestaakt zodra (en zolang) de werk-\nnemer (tijdelijk) zijn recht op loondoorbetaling verliest. De aanvulling \nvervalt tevens op het moment dat het dienstverband wordt beëindigd.\n1.7.  De werknemer die duurzaam en volledig arbeidsongeschikt is (flexibele keuring UWV) ontvangt, in afwijking van het bepaalde in lid 1.4.1 sub b in \naanvulling op het bepaalde in artikel 7:629 BW en zolang het dienstver-band met de werkgever voortduurt, gedurende de 1e tot en met de 24e \nmaand van de ziekte 100% van het brutosalaris."
  ],
  "Pension information": [
    "Artikel 8.1  Pensioenen\n1.  Partijen zijn op 1 januari 2006 een nieuwe basispensioenregeling voor de \nbedrijfstak overeengekomen. Deze nieuwe basispensioenregeling vervangt \nvanaf die datum de oude basispensioenregeling. \n 2.   De kosten van de basispensioenregeling maken onderdeel uit van de totale  \narbeidskosten. Indien de totale kosten naar het oordeel van de cao-partijen \nte hoog worden, behoort het tot de gezamenlijke verantwoordelijkheid van \nde partijen om alsdan een oplossing te zoeken.\nEr kunnen zich ingrijpende externe omstandigheden voordoen die door-\nwerken in de basispensioenregeling. Indien dit aan de orde is, dan zullen partijen in overleg treden over de basispensioenregeling. \n3.  De basispensioenregeling geldt uitsluitend voor toekomstige en de per \n31 december 2005 premievrij gemaakte aanspraken.\n4.  De werkgever, die op een of meerdere punten ten nadele van de basispen-\nsioenregeling wil afwijken dient een hiertoe strekkend verzoek te richten \naan een door de cao-partijen aan te wijzen paritair samengestelde dispen-\nsatiecommissie. Eventueel kan door de cao-partijen een onafhankelijk voorzitter worden benoemd.",
    "Artikel 8.2  Eigen bijdrage werknemer\n1.  De eigen bijdrage van de werknemer aan zijn pensioenpremie bedraagt 6% \nvan de individuele pensioengrondslag.",
    "Artikel 8.3  Overgangsregelingen\n  Per 1 januari 1999 is de oude VUT- en basispensioenregeling vervangen \ndoor een nieuwe basispensioenregeling. Deze overgang bracht destijds \nenige overgangsmaatregelen met zich mee. Ook de overgang naar de \nnieuwe basispensioenregeling per 1 januari 2006 heeft een aantal over-\ngangsbepalingen met zich meegebracht.",
    "1. Overgangsregeling voor werknemers van 56 jaar en ouder per 31-12-2005\n  Voor werknemers die op 31 december 2005 56 jaar of ouder waren, blijven \nde oude basispensioenregeling en de destijds getroffen overgangsmaatre-\ngelen van toepassing, tot het moment dat het dienstverband wordt beëin-\ndigd, doch uiterlijk tot en met 31 december 2014, met uitzondering van \neen aantal bepalingen die verband houden met pensioen(opbouw) bij \narbeidsongeschiktheid.",
    "2. Overgangsregeling voor werknemers jonger dan 56 jaar op 31-12-2005\n  Werknemers die op 31 december 2005 jonger waren dan 56 jaar en voor  \n1 januari 1999 reeds deelnemer waren aan de destijds geldende basispen-sioenregeling, hadden in de cao 2003–2004 recht op een aanvullings-\nregeling (zoals beschreven in artikel 8.3. a. en b. van die cao). Deze aanvul-\nlingsregeling is met de inwerkingtreding van de nieuwe basis pensioen-  \n regeling per 1 januari 2006 voor deze groep werknemers vervangen door \neen structurele toeslag op het salaris. Gezien het oorspronkelijke doel van \nde aanvullingsregeling, namelijk het compenseren van werknemers voor het \nvervallen van de VUT, waarbij oudere werknemers meer werden gecompen-\nseerd dan jongere werknemers aangezien zij minder tijd hadden om alsnog een adequaat prepensioen op te bouwen, dient deze jaarlijkse bijdrage in \neen gestaffelde vorm te worden toegekend (hoe ouder hoe hoger het \npercentage wordt), te bepalen per individuele maatschappij. In totaal is \nhiervoor een budget van 1% van de salarissom van desbetreffende werk-\nnemers (de grondslag hiervoor is het vast jaarsalaris vermeerderd met de \nvakantietoeslag) beschikbaar, welke als gemiddelde geldt voor de vast te \nstellen staffel. De percentages in de staffel worden eenmalig en per indivi-\nduele werknemer vastgesteld.",
    "Deelnemers\n  Werknemers van 18 jaar en ouder op wie de cao voor het verzekerings-bedrijf binnendienst van toepassing is.",
    "Pensioenrichtleeftijd\n  De pensioenrichtleeftijd is gelijk aan de eerste dag van de maand waarin de deelnemer 65 jaar wordt.",
    "Ouderdomspensioen\n  Het ouderdomspensioen is voor deelnemersjaren na 1 januari 2006 geba-seerd op een geïndexeerd middelloonsysteem. De opbouw per jaar  \nbedraagt 1,75% van de pensioengrondslag van het betreffende jaar. Het \npensioen gaat in op de eerste dag van de maand waarin de deelnemer de \n65-jarige leeftijd bereikt.",
    "Flexibele aanvullingsregeling\n  Naast het ouderdomspensioen hebben deelnemers recht op een Flexibele Aanvullingsregeling (verder te noemen FAR) in de vorm van een individueel \npensioenbudget, met een pensioendatum van 65 jaar. In het kader van de \nFAR zal jaarlijks een bijdrage worden toegekend in de vorm van een \npercentage van het jaarsalaris (in dit kader wordt hieronder verstaan het\n71vaste jaarsalaris, vermeerderd met de vakantietoeslag). Dit percentage \nbedraagt (gemiddeld) 2,5% van het jaarsalaris en wordt in principe vorm-\ngegeven als een aanvullend ouderdomspensioen, welke voldoet aan de \nwettelijke en fiscale vereisten voor een beschikbare premieregeling. Dit \nbetekent onder andere dat de aan de individuele deelnemers te verstrekken \nFAR-bijdrages worden bepaald aan de hand van een staffel zoals die ook \nworden gehanteerd voor beschikbare premieregelingen. Het in de  \npensioensfeer hanteren van een gelijk FAR-percentage voor iedereen is ook mogelijk, mits daarvoor fiscale goedkeuring wordt verkregen."
  ],
  "Leave information": [
    "Artikel 3.6  Vakantie\n \n1.a.  Een werknemer met een arbeidsduur van 1976 uur of meer, heeft met \nbehoud van salaris per kalenderjaar recht op 200 uur vakantie.\n 1.b.   Voor werknemers die in dienst waren op 1 januari 2010 bij een werkgever \ndie onder de cao voor het verzekeringsbedrijf (binnendienst en/of buiten-\ndienst) valt, is artikel 3.6.1.a niet van toepassing. Voor deze werknemers \ngeldt de overgangsregeling uit bijlage VIII. \n 2.  Indien een werknemer in de loop van het kalenderjaar in dienst treedt, heeft hij voor dat jaar recht op een evenredig deel van het in het eerste lid \ngenoemde aantal vakantie-uren, waarbij een aanspraak van minder dan \neen half uur wordt afgerond op een half uur en van meer dan een half uur \nop een heel uur.\n 3a.  Indien een werknemer in de loop van het kalenderjaar de dienst verlaat, \nheeft hij voor dat jaar recht op een evenredig deel van het voor hem \ngeldende aantal vakantie-uren, waarbij een tegoed van minder dan een \nhalf uur wordt afgerond op een half uur en van meer dan een half uur op een heel uur. De werknemer kan verlangen dat het tegoed aan vakantie-\nuren in geld wordt uitbetaald. Eventueel te veel genoten vakantie-uren \ndienen met het salaris te worden verrekend.\n3b. Werkgever en werknemer kunnen overeenkomen om bovenwettelijke       \n                vakantie-uren uit te betalen in geld. \n4.  Van het totaal aantal vakantie-uren kan ten minste drie kalenderweken \naaneengesloten vakantie worden opgenomen.\n \n5.  Bij bevalling van de partner, heeft de werknemer het recht vakantie op te \nnemen.\n 6.  De werkgever heeft jaarlijks het recht uiterlijk 1 februari van het desbe-\ntreffende jaar na instemming van de ondernemingsraad één dag als collec-\ntieve vakantiedag aan te wijzen, hetgeen met de werknemer volgens zijn \nindividuele rooster voor die dag wordt verrekend met zijn vakantie-uren.\n7.   Werknemers die in deeltijddienstverband werken hebben recht op vakantie \nvolgens het bepaalde in lid 1 naar evenredigheid van het aantal vakantie-\nuren voor werknemers met een arbeidsduur van 1976 uur. \n \n8.  Ingeval van arbeidsongeschiktheid tijdens de vakantie ontstaan, behoudt de werknemer aanspraak op de dientengevolge gemiste vakantierechten, \nmits hij zijn werkgever terstond van zijn arbeidsongeschiktheid in kennis \nheeft gesteld en zich aan de voorschriften ter zake heeft gehouden. Daartoe behoort de raadpleging van een arts en de overlegging van een \nmedische verklaring omtrent aard en duur van de ziekte.\n  Mocht in uitzonderingsgevallen een dergelijke medische verklaring niet kunnen worden verkregen, dan zullen aard en duur van de ziekte bijvoor-\nbeeld kunnen blijken uit de nota’s wegens geneeskundige behandeling. \nOver de wijze van opnemen van vervangende vakantierechten beslist de \nwerkgever na overleg met de werknemer.",
    "Artikel 3.7  Feestdagen\n \n1. Niet als werkdagen worden de volgende dagen aangemerkt:\n - Nieuwjaarsdag\n - Goede Vrijdag\n - Tweede paasdag\n - Hemelvaartsdag\n - Tweede pinksterdag\n - Eerste en tweede kerstdag\n - Koninginnedag \n - 5 mei om de vijf jaar (vanaf 1995)\n \n2.  Werknemers die behoren tot een erkende niet-christelijke religieuze \ngemeenschap kunnen op voor hen geldende religieuze feestdagen onbe-\ntaald verlof opnemen tot een maximum van drie dagen per kalenderjaar.",
    "Artikel 3.8  Buitengewoon verlof\n \n1.  Waar in dit artikel een relatie wordt gelegd naar verwanten van een \npartner op basis van burgerlijk huwelijk of naar gebeurtenissen met \nbetrekking tot bedoelde partner, geldt een analoge toepassing ten aanzien \nvan de partner op basis van geregistreerd partnerschap of samenlevings-\novereenkomst als bedoeld in bijlage I.\n 2.  Onverminderd het bepaalde in wettelijke regelingen waarin de werknemer \nop grond van zeer persoonlijke omstandigheden recht heeft op verlof, welk \nverlof ten laste komt van het door de werknemer opgebouwde vakantie-recht als bedoeld in artikel 3.6, wordt buitengewoon verlof met behoud \nvan salaris verleend:\n a.  bij overlijden van de partner of een inwonend kind zonder partner: twee  kalenderweken;\n b.  bij overlijden van (schoon)ouder(s) en een kind niet vallend onder sub a.: één dag en bovendien voor bijwoning van de begrafenis/crematie een \ntweede dag. Indien de werknemer is aangewezen de begrafenis/crematie \nte regelen: één dag of de tijd die daarvoor nodig is met een maximum \nvan vijf dagen;\n c.  voor het bijwonen van vergaderingen van vakbonden, indien de werk-\nnemer deel uitmaakt van besturende colleges of afgevaardigde is van \neen onderdeel van die vakorganisatie, echter tot een maximum van tien \ndagen per kalenderjaar (eventueel in dagdelen op te nemen). Dit verlof \nwordt gegeven voor zover de werkzaamheden dit toelaten;\n d.  voor het volgen van door of namens de vakorganisaties georganiseerde  cursussen, indien dit mede naar de opvatting van de werkgevers ook \nvoor de onderneming van direct belang is, zulks met een maximum van \nzes dagen per kalenderjaar (eventueel in dagdelen op te nemen), voor zover de werkzaamheden dit toelaten en mits het verlof tijdig is aange-\nvraagd.",
    "Artikel 3.9  Verlof voor zorgtaken en mantelzorg\n \n  Voor zover daarvan in dit artikel niet uitdrukkelijk wordt afgeweken, \ngelden de bepalingen zoals genoemd in de Wet arbeid en zorg.\n 1.  De werkneemster kan aanspraak maken op het wettelijk zwangerschaps- \nen bevallingsverlof, met dien verstande dat de uitkering wordt gerelateerd \naan het voor haar geldende brutosalaris. \n 2.  De werknemer die een kind adopteert dan wel duurzaam de zorg en opvoe-\nding voor een pleegkind op zich neemt, kan aanspraak maken op het wettelijk adoptieverlof, met dien verstande dat de uitkering wordt gerela-\nteerd aan het voor hem geldende brutosalaris.\n 3.  De werknemer kan na de bevalling van zijn partner aanspraak maken op \nhet wettelijk kraamverlof. Vanaf 1 januari 2010 komt dit verlof niet meer \nten laste van het door de werknemer opgebouwde vakantierecht als \nbedoeld in artikel 3.6. \n 4.  In voorkomend geval kan de werknemer aanspraak maken op het wettelijk \ncalamiteitenverlof. Vanaf 1 januari 2010 komt de helft van de voor het \ncalamiteitenverlof opgenomen tijd ten laste van het door de werknemer \nopgebouwde vakantierecht als bedoeld in artikel 3.6.\n 5.  De werknemer kan aanspraak maken op het wettelijk kortdurend zorg-\nverlof als dit noodzakelijk is voor de verzorging bij ziekte van een partner, inwonend kind of eigen ouder. Tijdens dit kortdurend zorgverlof wordt \nvanaf 1 januari 2010 100% van het voor hem geldende brutosalaris \nvergoed.\n 6. De werknemer kan aanspraak maken op het wettelijk ouderschapsverlof. \n  Voor het eventueel gespreid opnemen van het verlof gelden de wettelijke regels. De werknemer die gebruikmaakt van het wettelijk ouderschaps-\nverlof, heeft na beëindiging ervan recht op terugkeer in de oude functie op \nbasis van de oorspronkelijke overeengekomen arbeidsduur. Tijdens de ouderschapsverlofperiode blijft hij deelnemer in de pensioenregeling en \nmag hij blijven deelnemen in de personeelsregelingen alsof zijn arbeids-\nduur niet is gewijzigd.\n7.  De werkgever zal de werknemer gedurende maximaal zes maanden in de \ngelegenheid stellen onbetaald verlof op te nemen teneinde een ernstig \nzieke partner, (pleeg)kind, (pleeg)ouder te verzorgen of teneinde mantel-\nzorg te verlenen aan verdere familieleden of vrienden.\n  De werknemer zal gedurende die periode ten minste 20 uur per week in beginsel in zijn huidige functie blijven werken, tenzij werkgever en werk-\nnemer anders overeenkomen.\n  De werknemer blijft deelnemer aan de pensioenregeling tijdens de periode \nvan zorgverlof op basis van de pensioengrondslag onmiddellijk vooraf-\ngaande aan het zorgverlof."
  ],
  "Termination information": [
    "Artikel 2.1  Aanstelling en wijziging in groepsindeling\n1. a.  Een werknemer zal in het algemeen aangesteld worden op basis van een  \ndienstverband voor onbepaalde tijd.\n b.  Een dienstverband voor bepaalde tijd zal in beginsel in voorkomende gevallen een periode van één jaar niet overschrijden.\n c.  Een dienstverband voor bepaalde tijd kan eenmalig tot maximaal een totale periode van drie jaar minus één dag worden verlengd, zonder dat \ndaardoor voor zijn beëindiging voorafgaande opzegging nodig is. \n d.  Wanneer de arbeidsovereenkomst als bedoeld sub b na deze periode wordt voortgezet anders dan conform het bepaalde sub c, respectieve - \nlijk wanneer een verlengde arbeidsovereenkomst als bedoeld sub c wordt \nvoortgezet, geldt de laatste arbeidsovereenkomst als aangegaan voor \nonbepaalde tijd.",
    "2.  De werknemer ontvangt van de werkgever bij aanstelling een schriftelijke \nbevestiging daarvan, waarin (onverkort het bepaalde in artikel 7:655 BW) wordt vermeld:\n a.  dat de werknemer werkzaam zal zijn in de binnendienst en de van toepassing zijnde cao;\n b.  de datum van aanstelling en indiensttreding;\n c.  indien een proeftijd is overeengekomen: de duur van de proeftijd;\n d.  bij aanstelling voor bepaalde tijd als bedoeld in lid 1 sub b en bij verlen-ging als bedoeld in lid 1 sub c: dat het een dienstverband voor een \nbepaalde tijd betreft, alsmede de duur van dit dienstverband;",
    "3.   Op de arbeidsovereenkomsten zijn in beginsel de wettelijke opzegter-\nmijnen van toepassing. Met de werknemer kan schriftelijk een langere \nopzeg termijn worden overeengekomen (van ten hoogste zes maanden).\nVoor de werkgever geldt in dat geval diezelfde termijn, met dien verstande \ndat de werkgever bij arbeidsovereenkomsten van vijf jaar of langer ten \nminste de opzegtermijn hanteert die de wet daarvoor aangeeft."
  ],
  "Overtime information": [
    "Artikel 3.1 Arbeidsduur\n1. De jaarlijkse arbeidsduur is 1976 uur.",
    "Artikel 3.3  Arbeidstijdenkader\n1. De door de werkgever te hanteren arbeidstijden zijn gelegen:\n - tijdens het normale arbeidstijdenkader: \n  op maandag tot en met vrijdag tussen 07.00 uur en 21.00 uur en \n - tijdens het verlengde arbeidstijdenkader:\n  op zaterdag tussen 08.00 uur en 17.00 uur.",
    "Artikel 3.4  Overwerk\n1. a.  Overwerk is werk dat in opdracht van de werkgever wordt verricht \nbuiten de voor de werknemer geldende arbeidstijd. Niet als overwerk \nwordt beschouwd werk dat nodig is voor het afmaken van de gewone \ndagtaak en een duur van circa een half uur niet te boven gaat. Vergen \ndie werkzaamheden meer dan een half uur, dan wordt ook het eerste \nhalf uur als overwerk beschouwd.\n b.  De werkgever zal er naar streven het verrichten van overwerk zoveel \nmogelijk te beperken.\n2.  Wanneer het bedrijfsbelang dit vordert kan de werkgever de werknemer verplichten overwerk te verrichten, echter tot niet meer dan een maximum \nvan 6 uur per week, respectievelijk 30 uur per kwartaal. \n  Bij het opleggen van de verplichting tot het verrichten van overwerk zal rekening worden gehouden met eventuele zorgtaken van werknemers.\n  Een werknemer zal zoveel mogelijk worden ontzien bij het opleggen van de verplichting tot het verrichten van overwerk als zijn individuele belast-\nbaarheid hier aanleiding toe geeft. De belastbaarheid zal door de arbo-arts \nmoeten worden aangegeven.",
    "Artikel 3.5  Ploegendienstarbeid\n \n1.  Onder ploegendienstarbeid wordt verstaan: arbeid door twee of meer \ngroepen werknemers verricht volgens een bepaald roulatiesysteem.",
    "Artikel 4.4   Compensatie voor werken tijdens het \nverlengde arbeidstijdenkader\n \n  (zaterdag tussen 8.00 uur en 17.00 uur)\n 1.  Aan werknemers die speciaal zijn aangenomen om arbeid te verrichten \nbinnen het verlengde arbeidstijdenkader, wordt de volgende toeslag toege-\nkend op zaterdagen over de uren binnen het verlengde arbeidstijdenkader: \n25% van het gewone uurloon.\n  Voor de vaststelling van het gewone uurloon als bedoeld in dit lid, dient het geldende vaste jaarsalaris te worden gedeeld door 1976. Voor werknemers \nmet een arbeidsduur van minder dan 1976 uur per jaar vindt de vaststelling van het gewone uurloon op gelijke wijze plaats nadat het geldende salaris \nis herleid tot het salaris behorende bij een arbeidsduur van 1976 uur.\n 2.   Voor zover een werknemer, anders dan bedoeld onder lid 1, volgens zijn \novereenkomst arbeid binnen het verlengde arbeidstijdenkader verricht, \nwordt hem een toeslag toegekend op zaterdagen over de uren binnen het \nverlengde arbeidstijdenkader: 35% van het gewone uurloon.\n  Voor de vaststelling van het gewone uurloon als bedoeld in dit lid, gelden de bepalingen van artikel 4.5 lid 1 sub e op overeenkomstige wijze.",
    "Artikel 4.5  Overwerkvergoeding\n \n1. Het overwerk wordt als volgt betaald:\n a.  op de eerste vijf werkdagen van de week wordt over de overuren binnen het normale arbeidstijdenkader (van 07.00 uur tot 21.00 uur) het \ngewone uurloon plus 25% daarvan betaald;\n b.  over de uren op de eerste vijf werkdagen van de week buiten het normale arbeidstijdenkader (van 00.00 uur tot 07.00 uur en van 21.00 \nuur tot 24.00 uur) wordt het gewone uurloon plus 50% daarvan betaald;\n c.  op zaterdagen wordt over de uren vallend binnen het verlengde arbeids-tijdenkader (van 08.00 uur tot 17.00 uur) het gewone uurloon plus 60% daarvan betaald;\n d.  op zaterdagen over de uren van 00.00 uur tot 08.00 uur en de uren vanaf 17.00 uur, op zondagen, alsmede op de in artikel 3.7 lid 1 ge-\nnoemde feestdagen wordt het gewone uurloon plus 100% daarvan \nbetaald;\n e.  voor de vaststelling van het gewone uurloon als bedoeld in dit lid, dient \nhet geldende vaste jaarsalaris te worden gedeeld door 1976. De \nminimum-uurloonvergoeding voor overwerk, niet inbegrepen de onder \na. t/m e. genoemde toeslag berekend over deze vergoeding, is gelijk aan \nhet geldende minimumsalaris voor werknemers met nul ervaringsjaren \nin cao-salarisschaal groep I gedeeld door 1976.\n   Louter en alleen omdat in de cao april 1998-april 2000 een andere uurloonbepaling gold, wordt het aldus gevonden (minimum-)uurloon \nvoor de berekening van het overwerk verhoogd met 12%.\n \n2.  Tenzij bijzondere bedrijfsomstandigheden dit verhinderen, kan de werk-\nnemer zijn overwerkuren in plaats van betaling in overeenkomstige vrije \ntijd opnemen. Deze vrije tijd dient voor het einde van het daaropvolgende \nkwartaal te zijn opgenomen. De overwerktoeslag als bedoeld in lid 1 wordt \ndan niet in geld noch in omgerekende vrije tijd uitgekeerd.",
    "Artikel 4.6  Vergoeding bij werken in ploegendienst\n \n1.  De werknemer werkzaam in ploegendienst ontvangt een compensatie die \nbestaat uit: hetzij een ploegentoeslag in de vorm van een toeslag op het \nvaste salaris, hetzij een verkorting van de voor de onderneming geldende \nnormale arbeidsduur dan wel een combinatie van beide."
  ],
  "Training information": [
    "Artikel 3.10   Verlof in verband met aanstaande \n pensionering\n \n  De werkgever stelt de werknemer in het jaar voorafgaand aan het jaar van \nzijn pensionering in de gelegenheid vier dagen extra verlof te nemen met \nbehoud van salaris voor het bijwonen van cursussen ter voorbereiding op \nde aanstaande pensionering. De kosten voor deelname aan deze cursussen \nworden in totaal voor maximaal 1.000 euro vergoed, mits de cursus plaats-\nvindt in Nederland en wordt georganiseerd door een gecertificeerd en \nerkend opleidingsinstituut.",
    "Artikel 6.3  Werkgelegenheids- en opleidingsbeleid\n \n Algemeen\n  Vanuit het gezamenlijk belang van werkgevers en werknemers is het werk-gelegenheids- en opleidingsbeleid, als onderdeel van het sociaal beleid \nbinnen de onderneming, erop gericht dat de werknemer ook in de toekomst \nzo goed mogelijk inzetbaar zal zijn in de onderneming; hetzij voor de \nhuidige functie, hetzij voor andere functies. Een samenhangend perso-\nneelsbeleid is daarvoor een voorwaarde. Het is anticiperend, prestatie- en \nontwikkelingsgericht, team- en individugericht en ziet op instroom, door-\nstroom en uitstroom van werknemers.\n  Aangezien het management een belangrijke rol vervult bij de uitvoering \nvan het werkgelegenheids- en opleidingsbeleid, met name bij het bege-\nleiden en stimuleren van werknemers bij het bijhouden en verbreden van \nhun kennis en vaardigheden, zal de werkgever ervoor zorgen dat het \nmanagement daarvoor kwalitatief voldoende is toegerust, daarvoor vol - \ndoende mogelijkheden krijgt, daarvan ook gebruikmaakt en daarop mede \nzal worden beoordeeld.\n1.   Ondernemingsniveau \n1.a.   De werkgever brengt de toekomstige ontwikkelingen zo vroeg mogelijk \nonder de aandacht van de werknemers. Hij stelt een ontwikkelingsplan op \nwaarin wordt aangegeven welke functies voor de organisatie in de \ntoekomst nodig zijn en welke opleidingen voor welke werknemers zijn \nvereist om aan de ondernemingsdoelstelling te kunnen beantwoorden. Dit \nontwikkelingsplan wordt in de overlegvergadering besproken met de \nondernemingsraad. Ten minste eenmaal per jaar doet de werkgever aan de \nondernemingsraad verslag van de voortgang bij de uitvoering van het \nontwikkelingsplan.\n  Het management in de onderneming zal de werknemer stimuleren om \ngerichte opleidingen te volgen. Het gaat daarbij naast vakkennis ook om \nvaardigheden en gedrag. Doel daarvan is zoveel mogelijk bij te dragen aan \nde werkzekerheid van de werknemer, zijn inzetbaarheid te vergroten en de \ninterne mobiliteit te bevorderen. De werkgever zal de werknemer bewust-\nmaken van zijn eigen verantwoordelijkheid daarin door middel van voor-\nlichting.\n1.b.1.   De werkgever stelt een bedrijfsopleidingsplan op met vermelding van faci-\nliteiten zoals tijdsbeslag en investeringskosten, waardoor werknemers de benodigde kwalificaties kunnen verwerven om aan de ondernemingsdoel-\nstelling c.q. het ontwikkelingsplan te voldoen. In dit bedrijfsopleidingsplan \nwordt in het bijzonder aandacht besteed aan leeftijdbewust personeels-\nbeleid, waarbij onder andere Per  soonlijke Ontwikkelingsplannen van de \nmedewerkers, opleidingen, loopbaanchecks en functie-invulling aan de orde komen. \n1.b.2.   Bij de invulling van faciliteiten als tijdsbeslag en investeringskosten gelden \nde volgende uitgangspunten:\n -  werkinstructies voor de huidige functie vinden plaats in werktijd;\n -  kosten verbonden aan opleiding ten behoeve van de huidige of eerst-volgende functie komen in beginsel voor rekening van de werkgever;\n -  voor preventieve opleidingen (gericht op het voorkomen van verlies van de toekomstige werkgelegenheid van de werknemer) zullen werkgever \nen werknemer in beginsel een gezamenlijke inspanning leveren. Hierbij \nzal ten minste de helft van de voor opleiding benodigde tijd in bedrijfs-\ntijd vallen;\n -  indien de functie van de werknemer door een reorganisatie vervalt, \nzullen de kosten van de opleiding voor een andere functie voor rekening \nvan de werkgever komen en zal de opleiding voor zover enigszins moge-\nlijk in bedrijfstijd geschieden.  \n1.b.3.  Eenmaal per jaar doet de werkgever aan de ondernemingsraad verslag van \nde voortgang bij de uitvoering van het opleidingsplan.  \n1.c.   Scholing is afhankelijk van de individuele situatie van de medewerker. Er \nzal specifieke aandacht worden besteed aan inzetbaarheid.\n1.d.   Voor zover het eigen bedrijfsonderdeel niet kan voorzien in de vervulling van een vacature zal deze intern worden gemeld zodat alle werknemers \ndaarvan kennis kunnen nemen.\n2.  Individueel niveau \n2.a.   Werkgever en werknemer hebben beiden belang bij een zo breed mogelijke inzetbaarheid van de werknemer. Vanuit dit gemeenschappelijk belang is\n48de werkgever ervoor verantwoordelijk dat de werknemer ook daadwerkelijk \naan opleidingen kan deelnemen door faciliteiten ter beschikking te stellen \nvoor zijn ontwikkeling. \n2.b.   De werknemer heeft recht op scholing, maar is primair zelf verantwoorde-\nlijk voor zijn eigen inzetbaarheid. Van hem wordt verwacht dat hij daartoe \naan opleidingen en trainingen zal deelnemen en zelf initiatieven onder-\nneemt.\n Hij dient te trachten de opleiding en training met succes te voltooien.\n  Indien de medewerker niet bereid is de noodzakelijke opleiding/training te volgen zal hij de eventuele consequenties daarvan voor zijn loopbaan \nmoeten aanvaarden. \n2.c.   Werkgevers stimuleren medewerkers om een persoonlijk ontwikkelingsplan \nop te stellen dat is gericht op maatwerk en reële functie-eisen en dat \naansluit op de individuele scholingsbehoefte. In het plan zullen kennis, \nvaardigheden en gedrag aan de orde komen. In het persoonlijk ontwikke-lingsplan wordt aandacht geschonken aan aspecten die raken aan de \ninzetbaarheid van de medewerker. Hierbij moet onder meer worden gedacht aan het, indien voor de individuele medewerker noodzakelijk, \nruimer toekennen van opleidingen en opleidingstijd. \n  Eenmaal per jaar vindt met de werknemer een gesprek plaats (eventueel in het kader van een beoordelings-/functioneringsgesprek) over de tenuit-\nvoerlegging van het ontwikkelingsplan. \n  In het gesprek over het persoonlijk ontwikkelingsplan wordt voor mede-werkers die niet beschikken over een diploma op het niveau waarop zij een \nfunctie vervullen, bezien of deelname aan een EVC-procedure toegevoegde \nwaarde heeft. Iedere werknemer krijgt de mogelijkheid om eenmaal in de \ndrie jaar, op kosten van de werkgever, in het kader van zijn persoonlijk \nontwikkelingsplan een toekomstgerichte loopbaancheck te doen.\n2.d.   De werknemer kan als hij dat wenst buiten zijn direct leidinggevende om een second opinion vragen over zijn ontwikkelingsmogelijkheden.  \n2.e.   Indien de werknemer er ondanks zijn inspanningen niet in slaagt zich de \nvereiste kennis, vaardigheden en gedrag eigen te maken, bij de beoordeling \nwaarvan het niveau van functioneren tenminste even belangrijk is als een\n49diploma, zullen werkgever en werknemer gezamenlijk naar een oplossing \nzoeken. Plaatsing buiten het eigen bedrijf, eventueel met om-, her- of \nbijscholing kan daarbij aan de orde komen.  \n2.f.   De verantwoordelijkheid voor de begeleiding naar een functie buiten het \neigen bedrijf berust bij de werkgever indien de herplaatsing op zijn initia-\ntief geschiedt. De gezamenlijke inzet van werkgever en werknemer is \nlaatstgenoemde van werk naar werk te brengen.  \n2.g.  Gedurende de looptijd van deze cao kan de werknemer eenmalig gebruik maken van een opleidingsbudget ter waarde van € €500, waarmee de werk-\nnemer op duurzame inzetbaarheid gerichte trainingen en ontwikkeltra-jecten kan financieren. Dit budget wordt niet in geld uitgekeerd en vervalt \nindien en voor zover werknemer binnen de vastgestelde periode geen \ngebruik heeft gemaakt van het budget. De start datum van de gekozen \ntraining of het ontwikkeltraject moet liggen voor 31 december 2013.",
    "Artikel 6.5  Duaal leren\n1.  De werkgever zal met de bij hem in dienst tredende/zijnde jeugdige werk-\nnemer die een opleiding in het kader van het leerlingwezen vóór de  \n27-jarige leeftijd zal kunnen voltooien, op verzoek van de werknemer een leerovereenkomst aangaan in de van toepassing zijnde richting. \n 2.  De werkgever zal de werknemer in de gelegenheid stellen de door het \ndesbetreffende ROC nodig geachte activiteiten te verrichten, respectieve-\nlijk examens af te leggen, zulks met behoud van salaris.\n 3.  De werkgever zal de werknemer uit hoofde van het sub 2 van dit artikel bepaalde in de gelegenheid stellen tot het volgen van op het beroep \ngericht en algemeen onderwijs binnen de normale werktijd, zulks met \nbehoud van salaris, en wel gedurende maximaal één dag per week."
  ],
  "Homeoffice information": [
    "Artikel 7.3  Telewerken\n1.  Indien een onderneming telewerken structureel als werkmethode inzet, gelden de volgende randvoorwaarden:\n a.  werknemers nemen vrijwillig deel aan de telewerkregeling, tenzij men als ‘telewerker’ is aangenomen. Werkgever kan per werknemer een indi-\nviduele afweging maken of telewerken tot de mogelijkheden behoort;\n b.  er moet voldoende aandacht worden besteed aan de organisatie van het werk en aan de balans tussen werk en privé;\n c.  bij het invoeren van telewerken zal er aandacht zijn voor de fiscale aspecten rond telewerken;\n d.  indien een onderneming telewerken als structurele werkmethode inzet, \nwordt in overleg met het vertegenwoordigend overleg een regeling opge-\nsteld die in ieder geval aan de volgende voorwaarden dient te voldoen:\n  -  regeling inrichting werkplek op basis van Arbo-normen inclusief werk-\ninstructie;\n  -  aantal dagen waarop thuis minimaal en maximaal gewerkt gaat \nworden;\n  -  communicatievoorzieningen die werknemer van werkgever verstrekt \nkrijgt;\n  -  eventuele vergoedingen die werknemer zal ontvangen;\n  -  bepalingen omtrent evaluatie en bijstelling van de regeling.\n2.  Voor werknemers die telewerken en die niet zijn ingeroosterd, doen dat op vrijwillige basis en daarom zijn de bepalingen van het arbeidstijdenkader \n(artikel 3.3) en de compensatie voor werken tijdens het verlengde arbeids-\ntijdenkader (artikel 4.4) niet van toepassing.\n3.  Werknemers die telewerken, kunnen niet overwerken in de zin zoals \nbedoeld in artikel 3.4.1a en daarom zijn de bepalingen van het overwerk (artikel 3.4) en de overwerkvergoeding (artikel 4.5) niet van toepassing."
  ]
}