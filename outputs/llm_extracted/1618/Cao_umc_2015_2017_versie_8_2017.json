{
  "General information": [
    "Cao universitair medische centra 2015-2017\n1 april 2015 tot 1 januari 2018\nVastgesteld in het LOAZ 9 september 2015\nInclusief Aanvullend deelakkoord van 22 oktober 2015 en  \nAanvullend deelakkoord van 28 augustus 2017",
    "De inhoud van deze uitgave geeft de arbeidsvoorwaarden weer, zoals deze gelden vanaf 1 april 2015, tenzij anders aangegeven.",
    "artikel 1a.11  Looptijd collectieve arbeidsovereenkomst\n  Partijen zijn deze cao aangegaan voor de periode van 1 april 2015 tot 1 januari 2018. Indien deze cao niet twee maanden voor het verstrijken van de looptijd door een der partijen schriftelijk is opgezegd, wordt de looptijd met een jaar verlengd."
  ],
  "Wage information": [
    "bezoldiging : de som van het salaris en de toelagen waarop de medewerker ingevolge de \nartikelen 4.1, 4.7.1 tot en met 4.7.5, 4.8 en 4.9 en de artikelen 15.4.1 tot en met 15.4.3 en 15.4.5 aanspraak heeft;",
    "maximumsalaris : het hoogste bedrag van een salarisschaal;",
    "salaris : het bedrag dat met inachtneming van artikel 4.1 voor de medewerker is vastgesteld \naan de hand van één van de bijlagen van deze cao;",
    "salarisnummer : een aanduiding, bestaande uit een getal of uit een letter en een getal, die in \neen salarisschaal voor een salaris is vermeld;",
    "salarisschaal : een als zodanig in een van de bijlagen van deze cao vermelde reeks van \ngenummerde salarissen;",
    "artikel 4.1  Betaling\n 1 De werkgever betaalt het salaris aan de medewerker maandelijks uit.\n 2 Het salaris is een bedrag per maand dat is opgenomen in de salarisschalen die staan vermeld in de bijlagen A, B, C, D van deze cao. De maandbedragen worden structureel verhoogd met 1% per 1 augustus 2015, met 1% per 1 augustus 2016 en 1,55% per 1 augustus 2017. Deze salarisverhogingen zijn verwerkt in de salarisschalen zoals opgenomen in de bijlagen A, B, C en D. De maandbedragen zijn afgerond op hele euro’s.",
    "3 De werkgever betaalt aan de medewerker in augustus 2015 een eenmalige uitkering van 0,8%  \nvan twaalf maal het in april 2015 geldende salaris. Deze uitkering wordt betaald aan de mede-  \nwerker die in de maand april 2015 in dienst is en in de maand augustus 2015 nog steeds in dienst is. Deze uitkering bedraagt minimaal €  350,00 op basis van een voltijddienstverband. \nMedewerkers met een min-max- of nul-urendienstverband ontvangen de uitkering naar evenredigheid van het gemiddelde deeltijdpercentage over de periode februari tot en met \njuli 2015. Deze uitkering behoort niet tot het pensioengevend inkomen.",
    "4 De werkgever betaalt aan de medewerker in de maand januari 2016 een eenmalige bruto \nuitkering van €  200,00 die in die maand in dienst is, berekend op basis van een voltijd-  \ndienstverband. Medewerkers met een min-max- of nul-urendienstverband ontvangen de uitkering naar evenredigheid van het gemiddelde deeltijdpercentage over de periode juli tot en met december 2015. Deze uitkering behoort niet tot het pensioengevend inkomen.\n  De werkgever betaalt aan de medewerker in de maand december 2017 een eenmalige bruto uitkering van €  250,00 die in die maand in dienst is, berekend op basis van een voltijddienst-  \nverband. Medewerkers met een min-max of nul-urendienstverband ontvangen de uitkering naar evenredigheid van het gemiddelde deeltijdpercentage over de periode juni tot en met november 2017. Deze uitkering behoort tot het pensioengevend inkomen.",
    "5 Als het salaris lager is dan het maandbedrag van het minimumloon voor medewerkers van dezelfde leeftijd, betaalt de werkgever de betreffende medewerker in afwijking van het tweede lid het minimumloon uit, of kent hem een toelage toe ten bedrage van het verschil.",
    "artikel 4.2  Functiewaardering\n 1 De werkgever waardeert de aan de medewerker opgedragen functie met het functie-  \nwaarderingssysteem FUWAVAZ.\n 2 FUWAVAZ is niet van toepassing op functies van medewerkers genoemd in hoofdstuk 13, 14, 15, 16 en 17, op overige artsenfuncties en op functies van leerlingen. Voor artsen, leerlingen en onderzoekers in opleiding gelden specifieke salarisschalen en waar dat niet het geval is bepaalt de werkgever de salarisschaal binnen de beloningsverhoudingen in het umc.",
    "artikel 4.3  Inschaling en salarisgarantieregeling\n 1 De werkgever bepaalt de salarisschaal voor de medewerker met inachtneming van de voor zijn functie vastgestelde waarderingsuitkomst, alsmede met inachtneming van bijzondere regelingen ter bepaling van de voor de medewerker geldende salarisschaal. Aanloopschalen worden niet gebruikt.",
    "artikel 4.3.1  Salarisverhoging\n 1  De werkgever verhoogt het salaris van de medewerker tot het in de schaal naasthogere bedrag indien de medewerker zijn functie naar het oordeel van de werkgever naar behoren vervult.\n 2 De werkgever kan het salaris verhogen tot een hoger bedrag in de schaal indien de medewerker zijn functie naar het oordeel van de werkgever zeer goed of uitstekend vervult.\n 3 Vervult de medewerker zijn functie naar het oordeel van de werkgever niet naar behoren, dan blijft salarisverhoging achterwege.\n 4 Zolang de medewerker het maximumsalaris van de voor hem geldende salarisschaal nog niet heeft bereikt, kent de werkgever de in het eerste of tweede lid bedoelde salarisverhoging een jaar na indiensttreding van de medewerker toe en nadien telkens na één jaar.",
    "artikel 4.4  Eindejaarsuitkering\n 1 De medewerker heeft recht op een eindejaarsuitkering van 8,3% van de voor de medewerker \ngeldende berekeningsgrondslag. Uitbetaling geschiedt bij de salarisbetaling van november. De medewerker die vóór 1 november uit dienst treedt, heeft eveneens recht op een eindejaarsuitkering. Uitbetaling geschiedt uiterlijk in de eerste maand volgend op de maand van uitdiensttreding.\n 2 De eindejaarsuitkering wordt berekend over de som van de salarissen die de medewerker in de periode van 1 december van het voorgaande kalenderjaar tot en met 30 november van het lopende kalenderjaar ontvangt.\n  In 2015 wordt de eindejaarsuitkering berekend over de periode van 1 januari 2015 tot en met 30 november 2015.",
    "artikel 4.5  Vakantie-uitkering\n 1 De medewerker heeft recht op een vakantie-uitkering ten bedrage van 8% van de door hem ontvangen bezoldiging.",
    "artikel 4.7.1  Functioneringstoelage\n 1 De werkgever kan de medewerker die het maximumsalaris van de voor hem geldende salarisschaal heeft bereikt een functioneringstoelage toekennen, indien naar zijn oordeel sprake is van zeer goede of uitstekende vervulling van de functie.\n 3 De functioneringstoelage bedraagt ten hoogste 10% van het voor de medewerker geldende salaris.",
    "artikel 4.7.2  Waarnemingstoelage\n 1 Indien een medewerker tijdelijk een functie waarneemt waarvoor een hogere schaal geldt dan voor zijn eigen functie, blijft de voor hem geldende salarisschaal van toepassing. De werkgever kan hem voor de duur van die waarneming een toelage toekennen.",
    "artikel 4.7.2.2  Volledige waarneming\n 1 De waarnemingstoelage bedraagt bij volledige waarneming 5% van het rekenkundige gemiddelde van het laagste salarisnummer en het hoogste salarisnummer van de salarisschaal waarin de waargenomen functie is gewaardeerd. De aldus berekende bedragen staan vermeld in bijlage F van deze cao.",
    "artikel 4.7.5  Toelage op andere gronden\n  In bijzondere gevallen kan de werkgever de medewerker of een groep medewerkers een toelage toekennen op andere gronden dan vermeld in dit hoofdstuk.",
    "artikel 4.8  Arbeidsmarkttoelage/Bindingspremie\n  De werkgever kan de medewerker om redenen van werving of behoud een arbeidsmarkt-  \ntoelage of bindingspremie toekennen.",
    "artikel 4.10  Gratificatie\n  De werkgever kan de medewerker wegens grote inzet, opmerkelijk positieve functievervulling, bijzondere prestaties of andere gronden een gratificatie toekennen.",
    "artikel 5.3  Woon-werkverkeer\n 1 De werkgever stelt met instemming van de ondernemingsraad regels vast voor het vergoeden van kosten van het dagelijks reizen tussen de woning en het umc."
  ],
  "Pension information": [
    "FPU-regeling : regeling flexibel pensioen en uittreden, bedoeld in artikel 2 van de Centrale \nVUT-overeenkomst overheids- en onderwijspersoneel;",
    "pensioenreglement ABP : het pensioenreglement van de Stichting Pensioenfonds ABP;",
    "artikel 3.3.2  Aanwending\n 1 Doel van de aanwending van het extra persoonlijk budget is duurzame inzetbaarheid. De mede-  \nwerker kan het extra budget aanwenden voor één of meer van de volgende mogelijkheden:\na recht op vermindering van de jaarurennorm bij gelijkblijvend salaris;\nb recht op inzet in de levensloopregeling;\nc recht op inkoop extra pensioen zolang het pensioenreglement hierin voorziet;\nd recht op een bijdrage in de premie voor een door de medewerker afgesloten nettopensioen- of nettolijfrenteregeling als bedoeld in afdeling 5.3B van de Wet inkomstenbelasting\n6;\ne recht op inzet voor ontwikkeling en/of scholingsverlof;",
    "artikel 4.3  Inschaling en salarisgarantieregeling\n 7  Indien de medewerker 55 jaar of ouder is en in het kader van vrijwillige demotie kiest voor het vervullen van een lager gesalarieerde functie (niet zijnde een salarisverlaging wegens terugbrenging van de arbeidsduur), draagt de werkgever zorg voor een gelijke pensioen-  \nopbouw als zou hebben gegolden wanneer de medewerker zijn oude salaris had behouden. De premie wordt percentueel op de gebruikelijke manier verdeeld tussen werkgever en \nmedewerker. De werkgever biedt deze mogelijkheid zolang het ABP-pensioenreglement \ndaarin voorziet.",
    "artikel 3.4  Keuzemogelijkheid\n 2 Als de medewerker genoemd in lid 1 geen gebruik maakt van een seniorenregeling en van het extra budget van 5,7% dan blijft de medewerker tot einde dienstverband aanspraak maken op:\n[...]\n• bij FPU-ontslag op 63-jarige leeftijd of later een bonus van 15% van de jaarbezoldiging \nconform artikel 12(a).4.1 lid 7 en 9 Cao UMC 2007 (pré-FPU-regeling) (zie bijlage N)."
  ],
  "Leave information": [
    "artikel 2.4.4  Opleiding\n 3 Het dienstverband voor de duur van een opleiding wordt verlengd met de duur van het door de medewerker genoten zwangerschaps- en bevallingsverlof voor zover dat noodzakelijk is voor het afronden van de opleiding.",
    "artikel 3.2.5  Aanwending\n 5 De medewerker mag het persoonlijk budget aanwenden voor 15 extra vakantie-uren of in geval van de academisch medisch specialist voor 2 vakantiedagen. Voor de omrekening wordt een persoonlijk budget van 0,8% van het jaarsalaris gelijkgesteld aan 15 vakantie-uren en voor de academisch medisch specialist is 0,8% van het jaarsalaris gelijkgesteld aan twee extra vakantiedagen. De medewerker geeft voorafgaande aan een nieuw kalenderjaar \naan of hij het persoonlijk budget wil aanwenden voor extra vakantie.",
    "artikel 3.4  Keuzemogelijkheid\n 2 Als de medewerker genoemd in lid 1 geen gebruik maakt van een seniorenregeling en van het extra budget van 5,7% dan blijft de medewerker tot einde dienstverband aanspraak maken op:• extra vakantie-uren op basis van leeftijd conform de volgende tabel:\n    leeftijd verhoging\n    van 45 tot en met 49 15 uren\n    van 50 tot en met 54 22 uren\n    van 55 tot en met 59 36 uren\n    vanaf 60 44 uren",
    "artikel 4.5  Vakantie-uitkering\n 1 De medewerker heeft recht op een vakantie-uitkering ten bedrage van 8% van de door hem ontvangen bezoldiging.\n 2  De vakantie-uitkering bedraagt tenminste het in bijlage E opgenomen bedrag per maand.\n 3  Als de medewerker op grond van artikel 8.5 (doorbetaling bezoldiging) 70% dan wel 85% van zijn bezoldiging ontvangt, wordt hij voor de toepassing van het eerste lid geacht 100% van zijn bezoldiging te ontvangen.",
    "artikel 4.5.1  Uitbetaling vakantie-uitkering\n 1  De vakantie-uitkering wordt eenmaal per jaar betaald over het tijdvak van twaalf maanden dat is begonnen met de maand juni van het voorafgaande kalenderjaar.\n 2  Bij ontslag van de medewerker vindt betaling plaats over het tijdvak gelegen tussen het einde van het laatst verstreken tijdvak waarover de vakantie-uitkering is betaald en de datum van het ontslag.",
    "artikel 4.7.3  Toelage onregelmatige dienst\n 3 Vanaf 1 januari 2016 wordt de toelage onregelmatige dienst tijdens de vakantie ook doorbetaald. Hiervoor stelt de werkgever een gemiddeld bedrag vast op basis van de toegekende toelagen in de twaalf kalendermaanden voorafgaand aan de maand waarin de medewerker met vakantie is. Indien de medewerker nog geen twaalf kalendermaanden in dienst is geweest, wordt het gemiddelde bedrag vastgesteld op het gemiddelde in de \nkalendermaanden tot aan de maand waarin de medewerker met vakantie is.",
    "artikel 4.11  Militair verlof en rampenbestrijding\n  Militair verlof is niet van toepassing vanwege opschorting van de militaire dienstplicht. Wanneer een buitenlandse medewerker in het buitenland wordt opgeroepen zijn militaire dienstplicht te vervullen, dan gelden de bepalingen inzake militair verlof genoemd in de artikelen 4.11 en 7.2 Cao UMC 2007. Degene die ingevolge artikel 7.2 sub b (verlof van rechtswege) met verlof is, behoudt over de tijd van dit verlof de aan zijn functie verbonden \nbezoldiging. De toelage onregelmatige dienst en de toelage bereikbaarheids- en \naanwezigheidsdienst worden hierbij niet tot de bezoldiging gerekend.",
    "artikel 4.12  Politiek verlof\n  Als de medewerker een vaste vergoeding ontvangt uit een functie in een publiekrechtelijk college waarin hij is benoemd of verkozen en als de werkgever hem, tenzij het dienstbelang zich daartegen verzet, verlof heeft verleend voor het bijwonen van vergaderingen en zittingen van dat college en voor het verrichten van daaruit voortvloeiende werkzaamheden, past de werkgever op zijn bezoldiging een inhouding toe over de tijd dat hij verlof heeft. Deze \ninhouding gaat hetgeen hij geacht kan worden te ontvangen als vaste vergoeding voor de met \nhet verlof overeenkomende tijd in de bedoelde functie niet te boven."
  ],
  "Termination information": [
    "artikel 1a.9  Anticumulatie transitievergoeding en transitiekosten\n 1  In dit artikel wordt verstaan onder:\na transitievergoeding: de transitievergoeding bedoeld in de artikelen 673 en (tot 1 januari \n2020) 673a van Boek 7 van het BW;\nb transitiekosten: kosten van voorzieningen die zijn gericht op het van-werk-naar-werk helpen van de medewerker zoals bedoeld in artikel 673, lid 6, onder a, van Boek 7 van het BW, voor zover die voorzieningen zijn opgenomen in collectieve afspraken tussen de werkgever en de centrales.\n 2  In het lokaal overleg worden afspraken gemaakt over het in mindering brengen van de transitiekosten op de transitievergoeding, teneinde cumulatie van de transitievergoeding en de transitiekosten te voorkomen.\n 3 Op grond van het van overheidswege vastgestelde ‘Besluit overgangsrecht transitievergoeding’ geldt dat de werkgever tot uiterlijk 1 juli 2016 geen transitievergoeding verschuldigd is bij lopende collectieve afspraken met verenigingen van werknemers. Het overgangsrecht houdt voor de bijzondere umc’s in dat de transitievergoeding tot 1 april 2016 niet verschuldigd is indien de medewerker recht heeft op een vergoeding uit hoofde van de \nBWUMC. De transitievergoeding is tot uiterlijk 1 juli 2016 evenmin verschuldigd indien de \nmedewerker wegens de beëindiging van het dienstverband recht heeft op een vergoeding of voorziening uit hoofde van een door de werkgever en de centrales gemaakte collectieve afspraak, zoals een sociaal beleidskader of sociaal plan. In verband met het een en ander worden de in lid 2 bedoelde afspraken over de anticumulatie voor 1 april 2016 gemaakt.",
    "artikel 2.3  Aard dienstverband\n 4a Bij Radboudumc of VUmc kan het dienstverband met medewerkers worden aangegaan met een proeftijd zoals bedoeld in artikel 7:652 BW (zie bijlage O).",
    "artikel 2.4.1  Bij wijze van proef\n 1 Indien de werkgever zich nog niet eerder op de hoogte heeft kunnen stellen van de geschiktheid en bekwaamheid van de medewerker voor de functie, kan de werkgever met de medewerker een dienstverband voor bepaalde tijd bij wijze van proef aangaan.\n 2 Een dienstverband bij wijze van proef wordt aangegaan voor een bepaalde periode van ten hoogste één jaar. Bij voldoende functioneren wordt het dienstverband bij wijze van proef in beginsel opgevolgd door een dienstverband voor onbepaalde tijd.\n 3 De werkgever deelt de medewerker uiterlijk twee maanden voor het verstrijken van de tijd waarvoor het dienstverband bij wijze van proef is aangegaan schriftelijk mee of het dienstverband van rechtswege eindigt, wordt verlengd of wordt gevolgd door een dienstverband voor onbepaalde tijd.\n 3a Het bepaalde in lid 3 is niet van toepassing op Radboudumc en VUmc. Voor deze werkgevers geldt de wettelijke aanzegregeling in artikel 668 van Boek 7 van het BW (zie bijlage O). \n4a Met het dienstverband voor bepaalde tijd bij wijze van proef wordt niet bedoeld de proeftijd genoemd in artikel 7:652 BW en artikel 2.3, lid 4a, van deze cao.",
    "artikel 2.4.2a  Bepaalde periode\n 4 De wettelijke aanzegregeling in artikel 668 van Boek 7 van het BW (zie bijlage O) is van toepassing.",
    "artikel 2.4.5  Keten van opvolgende dienstverbanden voor bepaalde periode en bepaald werk\n 1 Een dienstverband voor bepaalde tijd eindigt van rechtswege wanneer de tijdsduur waarvoor het dienstverband is aangegaan is verstreken. Het opvolgende dienstverband voor bepaalde tijd eindigt eveneens van rechtswege, met dien verstande dat bij een aaneenschakeling van dienstverbanden voor bepaalde tijd het laatste dienstverband van de keten op enig moment geldt als aangegaan voor onbepaalde tijd.\n 2 Vanaf de dag dat een keten van dienstverbanden voor bepaalde tijd bestaat uit meer dan drie dienstverbanden voor bepaalde tijd, geldt het vierde dienstverband als aangegaan voor onbepaalde tijd.\n 3 Vanaf de dag dat de totale duur van een keten van dienstverbanden voor bepaalde periode de duur van drie jaren heeft overschreden, geldt met ingang van die dag het laatste dienstverband als aangegaan voor onbepaalde tijd.",
    "artikel 2.4.5a  Keten van opvolgende dienstverbanden voor bepaalde tijd\n 1 De in de hierna volgende leden van dit artikel opgenomen ketenregeling geldt voor een keten van dienstverbanden voor bepaalde tijd bij Radboudumc en VUmc waarvan het laatste dienstverband uit de keten op of na 1 juli 2015 is aangegaan en op of na 1 april 2016 eindigt. Op andere ketens van dienstverbanden voor bepaalde tijd bij Radboudumc en VUmc blijft artikel 2.4.5 uit de Cao umc 2013-2015 uit hoofde van die eerdere cao van toepassing; dit in \nverband met artikel XXIIe van de Wet werk en zekerheid (overgangsrecht inzake de \nketenregeling). De hierna in lid 6 van dit artikel opgenomen regel betreffende de tussenpoos die de keten van dienstverbanden voor bepaalde tijd doorbreekt, geldt daarmee voor tussenpozen die lopen op 1 april 2016 of tussenpozen die aanvangen na 1 april 2016. Op tussenpozen die zijn aangevangen en geëindigd voor 1 april 2016 blijft artikel 2.4.5, lid 5, uit de Cao umc 2013-2015 uit hoofde van die cao van toepassing.\n 2 Een dienstverband voor bepaalde tijd eindigt van rechtswege wanneer de tijdsduur waarvoor het dienstverband is aangegaan is verstreken. Het opvolgende dienstverband voor bepaalde tijd eindigt eveneens van rechtswege, met dien verstande dat bij een aaneenschakeling van dienstverbanden voor bepaalde tijd het laatste dienstverband van de keten op enig moment geldt als aangegaan voor onbepaalde tijd.\n 3 Vanaf de dag dat een keten van dienstverbanden voor bepaalde tijd bestaat uit meer dan drie dienstverbanden voor bepaalde tijd, geldt het vierde dienstverband als aangegaan voor onbepaalde tijd.\n 4 Vanaf de dag dat de totale duur van een keten van dienstverbanden voor bepaalde tijd de duur van 24 maanden heeft overschreden, geldt met ingang van die dag het laatste dienstverband als aangegaan voor onbepaalde tijd.\n 6 Een keten van dienstverbanden voor bepaalde tijd wordt doorbroken als er een \nonderbreking van meer dan zes maanden is tussen twee dienstverbanden voor bepaalde tijd. Als een keten van dienstverbanden voor bepaalde tijd wordt doorbroken, vangt de telling van het maximum aantal dienstverbanden voor bepaalde tijd en de maximumduur van de keten van dienstverbanden voor bepaalde tijd opnieuw aan.",
    "artikel 2.4.6  Voortgezet dienstverband voor bepaalde tijd\n 1 Als de medewerker met kennelijke instemming van de werkgever de werkzaamheden \nvoortzet na het verstrijken van de tijd waarvoor het dienstverband is aangegaan, wordt het dienstverband geacht voor dezelfde tijd, doch telkens ten hoogste voor een jaar, en op dezelfde voorwaarden wederom te zijn aangegaan.\n 1a In plaats van lid 1 geldt voor Radboudumc en VUmc de wettelijke regeling van artikel 668, lid 4, van Boek 7 van het BW (zie bijlage O)."
  ],
  "Overtime information": [
    "volledige arbeidsduur: een arbeidsduur die per jaar 1872 werkuren omvat, dan wel, voor de arts-assistent, een arbeidsduur die per jaar 2392 werkuren omvat, dan wel, voor de medisch specialist bedoeld in artikel 15.1 (toepassingsbereik), een arbeidsduur ten minste 40 en ten hoogste 48 uur per week (exclusief diensten, arbeid verricht tijdens diensten en werktijdoverschrijding);",
    "artikel 2.4.2.1 Min-max- en nul-urendienstverband (tot 1 januari 2016)\n 1 Het dienstverband voor een bepaalde periode kan ook worden aangegaan voor een combinatie van een minimum met een maximum aantal uren per jaar en per week, waarbij het maximum niet meer bedraagt dan 150% van het minimum aantal uren, tenzij anders is overeengekomen.",
    "artikel 3.4  Keuzemogelijkheid\n2 [...]\n• desgewenst verkorting van de dagelijkse arbeidsduur met een half uur per dag, voor medewerkers van 60 jaar of ouder met een volledige arbeidsduur;",
    "artikel 4.7.3  Toelage onregelmatige dienst\n 1 De medewerker voor wie één van de schalen 1 tot en met 10 van bijlage A of een \nsalarisschaal van bijlage B of D van deze cao geldt, heeft recht op een toelage onregelmatige dienst voor het, anders dan bij wijze van overwerk, regelmatig of vrij regelmatig verrichten van arbeid op andere tijden dan op de dagen maandag tot en met vrijdag tussen 07.00 uur en 20.00 uur en zaterdag tussen 8.00 uur en 12.00 uur.",
    "artikel 4.7.3.1  Berekening toelage\n 1 De toelage onregelmatige dienst bedraagt per gewerkt uur een percentage van het voor de \nmedewerker geldende salaris per uur en wel:\na 47% voor de uren op maandag tot en met vrijdag tussen 00.00 uur en 07.00 uur en na 20.00 uur, alsmede voor de uren op zaterdag tussen 00.00 uur en 08.00 uur en na  \n12.00 uur;\nb 72% voor de uren op zon- en feestdagen, als bedoeld in artikel 6.1, derde lid (arbeidsduur).",
    "artikel 4.7.4  Bereikbaarheids- en aanwezigheidsdienst\n 1 Van bereikbaarheidsdienst is sprake als de medewerker op afroep bereikbaar dient te zijn voor het verrichten van onvoorzienbare, spoedeisende werkzaamheden buiten de voor hem geldende werktijden.\n 2 Van aanwezigheidsdienst is sprake als de medewerker tijdens zijn bereikbaarheidsdienst aanwezig dient te zijn in het umc.",
    "artikel 4.7.4.1  Berekening toelage\n 1 De medewerker voor wie één van de schalen 1 tot en met 10 van bijlage A of een salarisschaal van bijlage D van deze cao geldt, heeft recht op een toelage als hem bereikbaarheids- of aanwezigheidsdiensten worden opgedragen.\n 2 De toelage bedraagt per uur bereikbaarheid een percentage van het salaris per uur en wel:\na 6% van het salaris per uur voor de uren op maandag tot en met vrijdag;\nb 12% voor de uren op zaterdag, zondag of een feestdag als bedoeld in artikel 6.1, derde lid (arbeidsduur).\n 4 De op basis van het eerste en het tweede lid berekende toelage wordt verhoogd met 25% over de uren waarop sprake is van aanwezigheidsdienst.",
    "artikel 4.7.4.2 Verrichte arbeid tijdens diensten\n 1 De medewerker heeft recht op een vergoeding voor de tijd gedurende welke hij tijdens een bereikbaarheids- of aanwezigheidsdienst werkzaamheden heeft verricht. De werkgever bepaalt na overleg met de medewerker of de vergoeding bestaat uit verlof gelijk aan het \naantal gewerkte uren of uit een bedrag in geld op basis van het voor de medewerker \ngeldende salaris per uur.\n 2 Naast de in het eerste lid genoemde compensatie vergoedt de werkgever voor de verrichte arbeid per gewerkt uur:\na 47% van het salaris per uur voor de uren op maandag tot en met vrijdag tussen 00.00 uur en 07.00 uur en na 20.00 uur, alsmede voor de uren op zaterdag tussen 00.00 uur en 08.00 uur en na 12.00 uur;\nb 72% van het salaris per uur voor de uren op zondag of een feestdag, als bedoeld in artikel 6.1, derde lid (arbeidsduur).\n 4 Bij bereikbaarheidsdienst gaat de tijd gedurende welke de medewerker geacht wordt zijn werkzaamheden te hebben verricht in op het moment dat hij, na daartoe te zijn opgeroepen, zijn verblijfplaats verlaat en eindigt op het moment dat de medewerker op zijn verblijfplaats terugkeert. Deze tijd wordt naar boven of naar beneden afgerond op halve uren. Een telefo-  \nnisch consult tijdens een bereikbaarheidsdienst, waarbij de medewerker zijn verblijfplaats \nniet hoeft te verlaten, geldt tevens als verrichte arbeid, en deze tijd wordt eveneens naar \nboven of naar beneden afgerond op halve uren, met een minimum van een half uur.\n 5 Bij aanwezigheidsdienst wordt elke periode waarin de medewerker is opgeroepen om werkzaamheden te verrichten naar boven afgerond op halve uren.",
    "artikel 4.7.6  Overwerk\n 1 Van overwerk is sprake indien de werkgever de medewerker opdraagt incidenteel werkzaamheden te verrichten op tijden waarmee de voor hem geldende werktijd wordt overschreden.\n 2 Werkzaamheden die korter dan een half uur voorafgaand aan of aansluitend op de voor de medewerker geldende werktijd worden verricht worden niet als overwerk beschouwd.",
    "artikel 4.7.6.1  Vergoeding overwerk\n 1 De medewerker voor wie één van de schalen 1 tot en met 10 van bijlage A of een salaris-  \nschaal van bijlage D geldt, heeft recht op compensatie van door hem verricht overwerk.\n 2 De werkgever stelt de medewerker in de gelegenheid het overwerk binnen een termijn van dertien weken nadat het is ontstaan te compenseren op basis van tijd voor tijd voor de meer gewerkte uren. \n3 Indien compensatie in vrije tijd binnen een termijn van dertien weken niet mogelijk is gebleken, heeft de medewerker recht op:\na vergoeding in verlof, gelijk aan 150% van de meer gewerkte uren, of\nb vergoeding in verlof, gelijk aan de meer gewerkte uren, alsmede een bedrag in geld dat voor elk meer gewerkt uur een percentage van 50% van het salaris per uur van de medewerker bedraagt.\n 6 Indien zwaarwegende dienstbelangen zich verzetten tegen een vergoeding als bedoeld in het derde lid kan de werkgever besluiten het overwerk volledig in geld te vergoeden.  \nDe vergoeding bedraagt in dat geval voor elk meer gewerkt uur 150% van het salaris per uur van de medewerker."
  ],
  "Training information": [
    "artikel 2.4.4  Opleiding\n 1 De werkgever kan met de medewerker een dienstverband voor bepaalde tijd aangaan voor de duur van een opleiding.\n 2 De werkgever deelt de medewerker zo spoedig mogelijk schriftelijk mee of het dienstver-  \nband van rechtswege eindigt of wordt gevolgd door een dienstverband voor bepaalde of onbepaalde tijd.",
    "artikel 2.4.5a  Keten van opvolgende dienstverbanden voor bepaalde tijd\n 12 De ketenregeling van dit artikel en artikel 668a van Boek 7 van het BW is niet van toepassing op de dienstverbanden voor bepaalde tijd die uitsluitend of overwegend omwille van de educatie van de medewerker zijn aangegaan met:\na de arts in opleiding tot specialist (aios);\nb de arts in opleiding tot specialist en klinisch onderzoeker (aiosko);\nc de medewerker die de opleiding tot specialist heeft afgerond en die daarna als fellow verder opgeleid wordt in (een specifiek deel van) een medisch specialisme;\nd de onderzoeker in opleiding (oio) c.q. de promovendus;\ne de leerling in opleiding als bedoeld in hoofdstuk 16 van deze cao;\nf de medewerker in opleiding als bedoeld in hoofdstuk 17 van deze cao;\ng de medewerker die een door het College Zorg Opleidingen (CZO) erkende zorgopleiding volgt;\nh de medewerker die een opleiding opgenomen in het Centraal Register Beroepsopleidingen (CREBO) of het Centraal Register Opleidingen Hoger Onderwijs (CROHO) volgt.",
    "artikel 3.1  Opleiding en ontwikkeling\n 1 De medewerker heeft er recht op zich zo te ontwikkelen en te scholen dat hij in staat is zijn functie adequaat uit te oefenen.\n 2 De medewerker heeft er recht op scholing en opleiding te volgen voor de uitoefening van een andere functie dan die welke hij uitoefent, als dat past in zijn loopbaanvooruitzicht en daarover afspraken zijn gemaakt.\n 3 De werkgever biedt de medewerker ondersteuning bij het bepaalde in de voorgaande leden, voor zover dit in redelijkheid gevergd kan worden.\n 4 De afspraken over opleiding en ontwikkeling kunnen binnen of buiten het kader van het jaargesprek worden gemaakt. Dergelijke afspraken hebben betrekking op de wijze waarop en de termijn waarbinnen scholing en opleiding vorm krijgen en worden schriftelijk vastgelegd.\n 5 De werkgever kan besluiten de medewerker in staat te stellen scholing en opleiding te volgen in het kader van een onderzoek als bedoeld in artikel 12.8/12a.8 (reorganisatieontslag), artikel 12.10 (ontslag wegens ziekte) of artikel 12.11 (ontslag op overige gronden).\n 6 De kosten en het tijdsbeslag van de scholing bedoeld in het eerste en vijfde lid zijn, voor zover deze daadwerkelijk en in redelijkheid tot de opleiding kunnen worden gerekend, voor rekening van de werkgever.\n 7 De kosten en het tijdsbeslag van de scholing bedoeld in het tweede lid komen, voor zover deze daadwerkelijk en in redelijkheid tot de opleiding kunnen worden gerekend, voor de helft voor rekening van de medewerker, tenzij hierover een aanvullende afspraak is gemaakt.",
    "artikel 3.1.1  Kosten\n  Onder kosten in de zin van de artikelen 3.1 tot en met 3.1.4 worden verstaan:\na cursus-, les- of schoolgelden, inschrijfkosten en excursiekosten daaronder begrepen;\nb reiskosten, mits de scholing of opleiding buiten de woonplaats of de standplaats wordt gevolgd: op basis van de laagste klasse openbaar vervoer;\nc kosten voor deelname aan examens;\nd kosten voor aanschaf van voorgeschreven boeken en studiemateriaal;\ne verblijfkosten, overeenkomstig het bepaalde in artikel 5.1.4.",
    "artikel 3.1.2  Vergoeding opleidingskosten\n 1 De medewerker die in aanmerking wenst te komen voor een (gedeeltelijke) vergoeding van de kosten van scholing en opleiding bedoeld in artikel 3.1, eerste, tweede of vijfde lid, dient schriftelijk een opgave van de geschatte kosten (totaal en op jaarbasis) in bij het umc en verklaart daarbij bekend te zijn met de verplichting tot gehele of gedeeltelijke terugbetaling als bedoeld in artikel 3.1.3.\n 2 De werkgever beslist op een aanvraag voor de vergoeding. Aan de toekenning van een vergoeding van de kosten kunnen nadere voorwaarden worden verbonden.\n 3 De vergoeding van de kosten gebaseerd op artikel 3.1, eerste en vijfde lid, geschiedt in beginsel rechtstreeks aan de opleidende instantie.\n 4 De vergoeding van de kosten gebaseerd op artikel 3.1, tweede lid, geschiedt in beginsel achteraf aan betrokkene.",
    "artikel 3.1.3  Terugbetalingsverplichting\n 1 De medewerker is verplicht tot terugbetaling van de voor hem vergoede kosten voor scholing \nen opleiding als:\na het dienstverband wordt beëindigd voordat de studie met goed gevolg is afgesloten;\nb de studie niet met goed gevolg is afgesloten op grond van omstandigheden die naar het oordeel van de werkgever aan de medewerker zijn te wijten;\nc hij ontslag neemt, hij ontslagen wordt, dan wel hem ontslag wordt verleend binnen een termijn van twee jaar na de datum waarop de studie met goed gevolg is afgesloten.",
    "artikel 3.2  Persoonlijk budget\n 1 De medewerker die op of na 1 januari 1950 geboren is heeft recht op een persoonlijk budget. Het persoonlijk budget is van de medewerker en bedoeld om de medewerker te stimuleren in zijn ontwikkeling, met als doel een duurzame inzetbaarheid.",
    "artikel 3.2.2  Aanwending\n 1 De werkgever voert een ruimhartig beleid inzake de toekenning van de aanwending van het persoonlijk budget voor ontwikkeling, opleiding en duurzame inzetbaarheid. Eigen verantwoordelijkheid en vrijheid van keuze van de medewerker staan hierbij voorop. Voor zover mogelijk zal de aanwending van het persoonlijk budget fiscaal onbelast geschieden.\n 2 De tijd die nodig is voor uit het persoonlijk budget gefinancierde ontwikkeling komt voor rekening van de medewerker.\n 3 De medewerker mag het persoonlijk budget aanwenden voor studieverlof. Voor de omrekening wordt een persoonlijk budget van 0,8% van het jaarsalaris gelijkgesteld aan  \n15 uren studieverlof. Voor academisch medisch specialisten is 0,8% van het jaarsalaris gelijkgesteld aan twee dagen studieverlof.\n 4 De medewerker met een dienstverband betreffende de functie van arts in opleiding als bedoeld in artikel 13.4 lid 2 kan het persoonlijk budget vanaf 1 januari 2016 uitsluitend aanwenden voor educatieve doeleinden.",
    "artikel 3.3  Extra persoonlijk budget\n  De medewerker die recht heeft op een persoonlijk budget genoemd in artikel 3.2, geboren is voor 1958 en de AOW-gerechtigde leeftijd nog niet heeft bereikt, heeft ook recht op een extra persoonlijk budget. Het extra persoonlijk budget is van de medewerker en bedoeld om de medewerker te stimuleren in zijn ontwikkeling, met als doel een duurzame inzetbaarheid.",
    "artikel 3.5  Loopbaanadvies\n  De umc’s zetten in op verbetering van de kwaliteit van het jaargesprek en met name de mogelijkheid om daarbij afspraken te maken over de persoonlijke ontwikkeling en het loopbaanperspectief. Dat doen zij door middel van extra scholing voor leidinggevenden en een goede informatieverstrekking aan medewerkers, zodat deze weten welke agendapunten zij kunnen opvoeren en op welke wijze hierover al dan niet afspraken kunnen worden \nvastgelegd. De medewerker heeft, indien hij dat wenst, eenmaal per vijf jaar recht op een \nloopbaanadvies dat wordt uitgebracht door een door de werkgever aan te wijzen interne deskundige. Als wordt besloten een externe deskundige in te schakelen gebeurt dit in overleg met de medewerker.",
    "artikel 3.6  Loopbaanvorming\n  De umc’s zetten in op verbetering van de kwaliteit van het jaargesprek en met name de mogelijkheid om daarbij afspraken te maken over de persoonlijke ontwikkeling en het loopbaanperspectief. Dat doen zij door middel van extra scholing voor leidinggevenden en een goede informatieverstrekking aan medewerkers, zodat deze weten welke agendapunten zij kunnen opvoeren en op welke wijze hierover al dan niet afspraken kunnen worden \nvastgelegd. De werkgever kan regels vaststellen met betrekking tot loopbaanvorming in het \nalgemeen en met betrekking tot daarmee verband houdende bijzondere regelingen ter bepaling van de voor de medewerker geldende salarisschaal."
  ],
  "Homeoffice information": []
}