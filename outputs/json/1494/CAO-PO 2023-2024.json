{
  "General information": [
    "De cao heeft een looptijd van 1 mei 2023 tot en met 30 september 2024.",
    "De volgende gewijzigde collectieve arbeidsovereenkomst primair onderwijs 2023-2024, welke wijziging van kracht wordt op 1 mei 2023. Aldus ondertekend op 28 september 2023, door:\n\nPO-Raad, de heer F. Weima;\n\nAlgemene Onderwijsbond (AOb), de heer T. Roovers,\n\nFNV Overheid;\n\nAlgemene Vereniging Schoolleiders (AVS), de heer W.A.J. Maas;\n\nCNV Onderwijs, onderdeel van CNV Connectief (CNVO), mevrouw G. Michels\n\nFederatie van Onderwijsvakorganisaties (FvOv), de heer J. Veenstra;"
  ],
  "Wage information": [
    "6.1 Arbeidsduur, salaris en salarisschaal\n\n1. De formele arbeidsduur van de werknemer met een voltijdbetrekking bedraagt 40 uur per week. Dit staat gelijk aan een werktijdfactor van 1,000.\n\n2. De werknemer wordt benoemd in hele uren per week. De werktijdfactor bedraagt dit aantal uur per week gedeeld door 40.\n\n3. Een nieuw dienstverband wordt aangegaan voor minimaal 8 uur per week. Voor incidentele vervangingen van één dag of minder wordt het dienstverband aangegaan voor minimaal 5 uur.\n\n4. Voor een werknemer die valt onder het doelgroepregister van UWV en die op grond van zijn indicatie minder dan acht uur per week kan werken, geldt een minimale betrekkingsomvang van het aantal uur dat hij op grond van zijn indicatie maximaal kan werken, met een minimum van één uur per week.\n\n5. Het dienstverband kan tijdelijk worden uitgebreid als de werknemer aanvullend op het dienstverband belast wordt met extra werkzaamheden.\n\n6. De omvang van het totale dienstverband bedraagt maximaal 48 uur per week.\n\n7. Door de inwerkingtreding van dit artikel veranderen arbeidsovereenkomsten aangegaan voor 1 augustus 2019 en die een werktijd bevatten in uren en minuten niet.\n\n8. Arbeidsovereenkomsten aangegaan voor 1 augustus 2015 die een werktijdfactor van minder dan 8 uur per week bevatten, hoeven niet te worden aangepast.\n\n9. Met inachtneming van de volgende bepalingen wordt het salaris van de werknemer vastgesteld op basis van de bij zijn functie behorende salarisschaal (actuele loonpeil). Deze schalen zijn vermeld in bijlagen A1 tot en met A4 van deze cao. De in de bijlage genoemde salarissen zijn maandbedragen gebaseerd op een werktijdfactor van 1,000. Bij het vaststellen van het salaris wordt rekening gehouden met de overeengekomen werktijdfactor.\n\n10. De werkgever kan met de P(G)MR beloningsbeleid overeenkomen met daarin onder andere afspraken over de toekenning van periodieke verhogingen.\n\n11. Bij afwezigheid van het beleid, als bedoeld in het voorgaande lid, wordt het salaris van de werknemer van wie het dienstverband niet wordt onderbroken, volgens de voor hem geldende salarisschaal op 1 augustus met één periodiek verhoogd.",
    "6.1a Salarismaatregel\n\n1. Per 1 juli 2023 worden de salarisbedragen verhoogd met 10%. De verhoging werkt door in de pensioenopbouw, bovenwettelijke uitkeringen, (opbouw) van de nominale eindejaarsuitkering en de arbeidsmarkttoelage voor (adjunct)directeuren.\n\n2. In november 2023 wordt aan werknemers een eenmalige uitkering betaald van:\n   a. € 1.000,- voor werknemers in schaal 1 tot en met schaal 5;\n   b. €600,- voor werknemers in schaal 6 tot en met schaal 9;\n   c. €350,- voor overige werknemers.\n\n3. Deze uitkering is pensioengevend.\n\n4. Deze eenmalige uitkering wordt opgebouwd naar rato van de diensttijd en de werktijdfactor in de maanden augustus tot en met oktober 2023.\n\n5. Kortingen worden op dezelfde manier bepaald als voor de eindejaarsuitkering voor OOP op grond van artikel 6.21 van deze cao.",
    "6.2 Arbeidsvoorwaardengesprek\n\n1. Bij indiensttreding wordt tussen werkgever en werknemer een arbeidsvoorwaardengesprek gevoerd. In dat gesprek worden in ieder geval afspraken gemaakt over:\n   a. de beschrijving van de functie zoals opgenomen in het functiegebouw en de daarbij behorende functieschaal;\n   b. de trede waarop de werknemer in de functieschaal wordt ingeschaald, rekening houdend met de relevante werkervaring;\n   c. werktijd en de daarbij behorende werktijdfactor.\n\n2. Als sprake is van een tijdelijke wijziging van werkzaamheden (maar geen wijziging van de functie) voeren werkgever en werknemer een gesprek en leggen de uitkomst daarvan schriftelijk vast. Daarin kunnen afspraken worden gemaakt over een eventuele extra beloning en/of extra faciliteiten.\n\n3. Als de werknemer bereid is tot (tijdelijke) waarneming of vervanging van (een gedeelte van) de werkzaamheden behorende bij een hogere functie, voeren werkgever en werknemer daarover voorafgaand aan de bedoelde werkzaamheden een gesprek en leggen de uitkomst daarvan schriftelijk vast. Daarin maken zij een afspraak over een extra beloning en eventuele extra faciliteiten.\n\n4. Als waarneming of vervanging zoals bedoeld in lid 3 in de organisatie voorkomt, stelt de werkgever met instemming van de PGMR hierover beleid op.",
    "6.4 Salarisuitbetaling\n\n1. De werkgever verschaft de werknemer bij eerste berekening en bij elke wijziging een loonstrook Zorgt ervoor dat de werknemer uiterlijk op de laatste dag van de maand het salaris dan wel een voorschot op het salaris ontvangt.\n\n2. De werkgever mag bedragen die aan de werknemer uit hoofde van zijn arbeidsovereenkomst onverschuldigd zijn uitbetaald, verrekenen met de volgende salarisbetalingen. Er mag per salarisbetaling niet meer dan 10 procent van het netto maandsalaris verrekend worden.\n\n3. In afwijking op het tweede lid , zal bij beëindiging van het dienstverband het gehele alsnog verschuldigde bedrag worden ingehouden c.q. door de werknemer worden terugbetaald.\n\n4. Wanneer de werknemer zonder meer had kunnen begrijpen dat hem teveel werd uitbetaald, dient de werknemer het teveel of ten onrechte betaalde onmiddellijk en geheel terug te betalen.",
    "6.6 Salarisbetaling over een gedeelte van de maand\n\n1. Als het maandsalaris voor de werknemer moet worden vastgesteld over een gedeelte van een kalendermaand, wordt uitgegaan van het salaris per dag berekend door het maandsalaris te delen door het aantal dagen dat de betreffende maand telt.\n\n2. Indien een werknemer in dienst treedt voor een periode van zes maanden of korter en voor een periode die korter is dan een kalendermaand, geschiedt dit, in afwijking van het eerste lid, aan de hand van de formule:\n   (w x q + r) x (3:13) xs,\n   waarin:\n   w = de werktijdfactor is die voor de werknemer geldt;\n   q = het aantal volledige kalenderweken waarin de werknemer in de desbetreffende maand werkzaam is;\n   r = het aantal uren dat de werknemer feitelijk heeft gewerkt in de niet-volledige kalenderweek of kalenderweken waarin hij in de desbetreffende maand werkzaam is, gedeeld door 36,86;\n   s = het salaris bij een normbetrekking.\n   De uitkomst wordt rekenkundig afgerond op eurocenten.\n\n3. Lid twee is ook van toepassing op de tijdelijke uitbreiding van de werknemer naast zijn arbeidsovereenkomst, voor zover de tijdelijke uitbreiding zich niet over een volledige kalendermaand uitstrekt.",
    "6.7 Uitlooptoeslag onderwijzend personeel\n\n1. De werknemer die op 1 augustus 2003 recht had op een toelage zoals vermeld in bijlage A8 van deze cao, behoudt deze toelage zolang hij werkzaam blijft in de functie waarop die toelage is gebaseerd.\n\n2. De werknemer die op grond van het eerste lid aanspraak heeft op een maandelijkse toelage en die op enig moment na 1 augustus 2003 wordt benoemd in een zelfde functie met hetzelfde maximumsalaris als die direct voorafgaand aan die benoeming voor hem gold, behoudt die aanspraak.\n\n3. De tijd waarin een uitkering ingevolge het Besluit werkloosheid onderwijs- en onderzoekpersoneel (BWOO) dan wel ingevolge het Besluit bovenwettelijke werkloosheidsregeling voor onderwijspersoneel voor primair onderwijs (BBWO) dan wel ingevolge de regeling Werkloosheidsregeling Onderwijspersoneel primair onderwijs (WOPO) werd genoten, wordt niet als onderbreking van het dienstverband aangemerkt.\n\n4. De toelage wordt vastgesteld volgens de in bijlage A9 opgenomen berekeningswijze.",
    "6.8a Arbeidsmarkttoelage directie (geldend per 1 juli 2023)\n\n1. Vanaf 1 januari 2022 wordt aan werknemers in de categorie directie een arbeidsmarkttoelage toegekend.\n\n2. Dit artikel vervalt op 31 december 2026.\n\n3. In 2026 evalueren partijen de werking van de toelage in dit artikel. Daarbij bekijken partijen hoe de indeling van directeuren over de functieschalen zich heeft ontwikkeld. Ook bekijken partijen hoe het arbeidsmarktprobleem zich ontwikkelt. Op grond van deze analyse en de beschikbare arbeidsvoorwaardelijke middelen, maken sociale partners dan nieuwe afspraken.\n\n4. De hoogte van de arbeidsmarkttoelage directie is bij een normbetrekking:\n   a. voor adjunct-directeuren in A10 en A11 € 1.760. Maandelijks is dat € 146,67\n   b. voor adjunct-directeuren in A12 € 880. Maandelijks is dat € 73,33.\n   c. voor directeuren in D11 en D12 € 2.640. Maandelijks is dat € 220,00.\n   d. voor directeuren in D13 € 1.320. Maandelijks is dat € 110,00.\n\n5. De toelage wordt maandelijks uitbetaald.\n\n6. De toelage werkt niet door in het vakantiegeld (artikel 6.12) en de eindejaarsuitkering (artikel 6.11). Verder gelden de bepalingen in bijlage A9.",
    "6.9 Bindingstoelage\n\n1. De bindingstoelage is bestemd voor:\n   a. de werknemers uit de functiecategorie leraren;\n   b. de werknemers uit de functiecategorie directie;\n   c. de werknemers in een functie met schaal 9;\n\n2. Een werknemer heeft recht op de bindingstoelage als de werknemer op 1 augustus is ingeschaald in de hoogste trede van zijn salarisschaal dan wel een hoger salarisbedrag ontvangt op grond van een garantieregeling.\n\n3. De bindingstoelage wordt jaarlijks toegekend in de maand augustus. Alleen als er op basis van een beoordeling sprake is van onvoldoende functioneren, kan de werkgever eenmalig besluiten het moment waarop de bindingstoelage voor het eerst wordt toegekend met een jaar op te schuiven.\n\n4. De bedragen van de bindingstoelage bij een normbetrekking zijn:\n   - Functiecategorie OOP, schaal 9: € 263,94\n   - Functiecategorie Leraren: € 1.591,09\n   - Functiecategorie Directeuren in schaal D11 en D12: € 1.591,09\n   - Functiecategorie Directeuren in schaal D13 en hoger: € 263,94\n   - Functiecategorie Adjunct-directeuren in schaal A10, A11 en A12: € 1.591,09\n   - Functiecategorie Adjunct-directeuren in schaal A13 en hoger: € 263,94\n\n5. De berekeningswijze en de doorwerking van deze bindingstoelage vindt plaats conform het bepaalde in bijlage A9.\n\n6. De werknemer behorend tot de functiecategorie leraar, of directie in A10, A11, A12, D11 en D12 ontvangt de bindingstoelage naar rato van het gedeelte van het jaar, startend in de maand september, dat hij bij de werkgever in dienst is. Bij ontslag van de werknemer vindt de uitbetaling plaats aansluitend aan het ontslag en berekend over het tijdvak van september tot en met de datum van ontslag. Het bepaalde in dit lid geldt niet voor die werknemer die de bindingstoelage nog niet voor de eerste keer heeft ontvangen.",
    "6.10 Arbeidsmarkttoelage scholen met veel achterstandsleerlingen\n\n1. Dit artikel geldt voor basisscholen van 1 augustus 2023 tot en met 31 december 2024. Voor scholen en instellingen behorend bij het gespecialiseerd onderwijs geldt dit artikel van 1 augustus 2023 tot en met 31 december 2023.\n\n2. Dit artikel geeft invulling aan de besteding van de aanvullende bekostiging zoals bepaald in de Regeling van de Minister voor Primair en Voortgezet Onderwijs van, van 13 juni 2023, nr. 38742056, tot het verstrekken van aanvullende bekostiging voor het primair en voortgezet onderwijs voor de uitvoering van een arbeidsmarkttoelage voor het najaar van 2023 (Regeling aanvullende bekostiging uitvoering arbeidsmarkttoelage najaar 2023) en in opvolgende regelingen\n\n3. De werkgever is gehouden voor basisscholen de regeling die in 2021 met de PGMR is overeengekomen op basis van de Regeling van de Minister voor Basis- en Voortgezet Onderwijs en Media van 14 oktober 2021, nr. PO/FenV/29524765 tot het verstrekken van bijzondere en aanvullende bekostiging voor het primair en voortgezet onderwijs voor de uitvoering van een arbeidsmarkttoelage binnen het Nationaal Programma Onderwijs voor het schooljaar 2021-2022 (Regeling bijzondere en aanvullende bekostiging uitvoering arbeidsmarkttoelage Nationaal Programma Onderwijs PO en VO), op overeenkomstige wijze uit te voeren.\n\n4. De toelage blijft daarbij beschikbaar voor dezelfde basisscholen/vestigingen en dezelfde functiegroepen; en op basis van dezelfde regeling, met inachtneming van het bepaalde in het vijfde lid van dit artikel.\n\n5. De toe te kennen bedragen en/of percentages worden opnieuw berekend; op basis van de toegekende bekostiging zoals bedoeld in de regelingen genoemd in het tweede lid van dit artikel. De werkgever komt de nieuwe bedragen en/of percentages overeen met de P(G)MR.",
    "6.10a Arbeidsmarkttoelage scholen gespecialiseerd onderwijs met veel achterstandsleerlingen\n\n1. Voor instellingen behorend tot het gespecialiseerd onderwijs (GO) geldt van 1 januari 2024 tot en met 31 december 2024 in afwijking van artikel 6.10 dit artikel.\n\n2. a. Dit artikel geldt alleen indien het Ministerie van Onderwijs, Cultuur en Wetenschap instemt met het voorstel van sociale partners om de bekostiging te verdelen over alle scholen in het GO.\n   b. Als het Ministerie van Onderwijs, Cultuur en Wetenschap niet instemt met het voorstel van sociale partners om de bekostiging te verdelen over alle scholen in het GO, dan geldt, in afwijking van artikel 6.10a lid 1, de regeling van artikel 6.10 ook voor het gespecialiseerd onderwijs.\n\n3. Onder het gespecialiseerd onderwijs vallen instellingen voor het speciaal basisonderwijs, het speciaal onderwijs en het voortgezet speciaal onderwijs.\n\n4. De arbeidsmarkttoelage wordt per instelling vastgesteld als gelijk bedrag voor alle werknemers omschreven in lid 4 van dit artikel. Dit bedrag wordt bepaald door de aanvullende bekostiging van de school (die toegekend wordt conform de regeling van artikel 6.10 lid 2) te delen door het aantal FTE's dat recht heeft op deze toelage. Hierbij wordt rekening gehouden met de werkgeverslasten.\n\n5. Werknemers in de functiecategorie:\n   a. OOP, tot en met schaal 12;\n   b. Leraar, tot en met schaal LD;\n   c. Adjunct-directeuren, tot en met schaal A12;\n   d. Directeuren, tot en met schaal D12;\n   ontvangen naar rato van de werktijdfactor een gelijk bedrag.",
    "6.11 Structurele eindejaarsuitkering\n\n1. De werknemer ontvangt in de maand december een structurele eindejaarsuitkering van 8,33%.\n\n2. De uitkering wordt berekend over de grondslag zoals die op jaarbasis van het betreffende kalenderjaar volgens de matrix in bijlage A9 van deze cao is vastgesteld.\n\n3. In afwijking van het bepaalde in het eerste lid vindt bij ontslag van de werknemer de uitbetaling uiterlijk €€n maand na uitdiensttreding plaats en wordt de eindejaarsuitkering berekend over de maanden die de werknemer in dat kalenderjaar in dienst is geweest.",
    "6.12 Vakantie-uitkering\n\n1. De werknemer heeft recht op een vakantie-uitkering voor de tijd waarin hij salaris heeft ontvangen.\n\n2. De vakantie-uitkering wordt vastgesteld via de matrix in bijlage A9 van deze cao, waarbij rekening wordt gehouden met het gestelde in: Berekeningswijze VU.\n\n3. De vakantie-uitkering wordt in de maand mei uitbetaald over de periode van twaalf maanden die eindigt met de maand mei.\n\n4. In afwijking van het derde lid vindt bij ontslag van de werknemer de uitbetaling plaats over het tijdvak, gelegen tussen het einde van de laatst verstreken periode waarover de vakantie-uitkering werd uitbetaald en de datum van ontslag.\n\n5. Onverminderd het zesde lid bedraagt de vakantie-uitkering per kalendermaand 8% van het bedrag dat de werknemer in die maand aan salaris heeft ontvangen.\n\n6. Voor de werknemer die in de van toepassing zijnde maand op grond van het eerste lid recht heeft op een bedrag dat lager is dan het bedrag genoemd in bijlage A9, wordt de vakantie-uitkering vastgesteld op laatstbedoeld bedrag. Het in bijlage A9 genoemde bedrag, dient naar rato van de werktijdfactor berekend te worden.",
    "6.13 Overlijdensuitkering\n\n1. De uitkering na overlijden van de werknemer is gelijk aan driemaal het totale bedrag zoals dat via de matrix in bijlage A9 van deze cao is vastgesteld op de dag van het overlijden.\n\n2. Nabestaanden hebben in de volgende volgorde recht op een uitkering bij overlijden:\n   a. de weduwe of weduwnaar van wie de overledene niet duurzaam gescheiden leefde, waarmee wordt gelijkgesteld de partner waarmee de overledene een notarieel vastgelegde samenlevingsovereenkomst had gesloten;\n   b. de minderjarige kinderen van de overledene;\n   c. de meerderjarige kinderen, ouders, broers of zusters voor wie de overledene kostwinner was.\n\n3. Onder kinderen in de zin van het tweede lid worden mede begrepen natuurlijke kinderen en kinderen voor wie de overledene als pleegouder de zorg droeg.",
    "6.14 Jubileumgratificatie\n\n1. De werknemer heeft bij het bereiken van de jubileumdatum aanspraak op een door de werkgever uit te betalen jubileumgratificatie.\n\n2. De jubileumgratificatie bedraagt bij een 25-jarige diensttijd bij het onderwijs 50% en bij een 40-, en 50-jarig jubileum 100% van het salaris zoals vastgesteld volgens de matrix in bijlage A9 van deze cao.\n\n3. Onder diensttijd bij het onderwijs wordt in dit verband verstaan de tijd doorgebracht in een betrekking als bedoeld in bijlage VI van deze cao, met dien verstande dat de tijd waarin de werknemer twee of meer betrekkingen naast elkaar vervulde, slechts eenmaal wordt meegeteld voor de berekening van de diensttijd.\n\n4. Wanneer het jubileum voor de werknemer valt in een periode waarin hij buitengewoon verlof geniet dat overwegend of mede in het algemeen belang is verleend, wordt de jubileumgratificatie berekend over het salaris dat de werknemer zou hebben verdiend op de jubileumdatum.\n\n5. De gratificatie wordt uitgekeerd in de maand waarin het jubileum plaatsvindt.",
    "6.15 Beloningsdifferentiatie/ Incidentele beloningsvormen\n\n1. De werkgever kan de werknemer in bijzondere omstandigheden gratificaties en toelagen verstrekken.\n\n2. De werkgever die gebruik wil maken van de in het vorige lid genoemde mogelijkheid, formuleert hiervoor in overleg met de PGMR beleid. In dit beleid wordt aangegeven welke beloningsvormen de werkgever hanteert en in welke gevallen extra beloning kan worden toegekend. Voorts wordt opgenomen binnen welke grenzen de extra beloning zich voltrekt.\n\n3. Het toekennen van extra beloningen in de vorm van toelagen, tast de werkgelegenheid van het personeel met een dienstverband voor onbepaalde tijd of het personeel met een dienstverband voor bepaalde tijd met een uitzicht op een dienstverband voor onbepaalde tijd, niet aan.\n\n4. De extra beloning voor een individuele werknemer kan nooit meer bedragen dan 15% van het brutosalaris op jaarbasis.\n\n5. In geval van toekenning van een toelage vermeldt de werkgever de hoogte en de duur van de toelage.",
    "6.17 Schaalinpassing naar hogere functie\n\nVoor de werknemer, wiens maandelijkse inkomen bestaat uit het salarisbedrag zoals dit in een van de salarisschalen voorkomt en de uitlooptoeslag (artikel 6.7), wordt het salaris in de hogere functie vastgesteld op basis van het salarisbedrag inclusief de aan deze werknemer toegekende toelage.",
    "6.21 Eindejaarsuitkering OOP\n\n1. De werknemer behorend tot de functiecategorie onderwijsondersteunend personeel ontvangt, met inachtneming van het bepaalde in het derde lid, naast de in artikel 6.11 genoemde uitkering een eindejaarsuitkering.\n\n2. De hoogte van de in het eerste lid bedoelde eindejaarsuitkering bij een werktijdfactor van 1,000 is van 1 mei t/m 30 juni 2023:\n   - OOP schalen 1-8: € 1.475,00\n   - OOP schalen 9 en hoger € 275,00\n   De hoogte van de in het eerste lid bedoelde eindejaarsuitkering bij een werktijdfactor van 1,000 is per 1 juli 2023:\n   - OOP schalen 1-8: € 1.622,50\n   - OOP schalen 9 en hoger € 302,50\n\n3. Voor elke kalendermaand van het desbetreffende jaar waarin de werknemer in de functie werkzaam is geweest en salaris heeft genoten, wordt het maandbedrag opgebouwd zoals genoemd in bijlage A7, vastgesteld volgens de matrix in bijlage A9 van deze cao.\n\n4. Bij uitdiensttreding van de werknemer vindt de uitbetaling plaats over het tijdvak januari tot de datum van uitdiensttreding in het desbetreffende kalenderjaar."
  ],
  "Pension information": [
    "3.5 (Tussentijdse) Beëindiging van de arbeidsovereenkomst\n5. De arbeidsovereenkomst eindigt door het bereiken van de AOW-gerechtigde leeftijd met ingang van de eerste dag van de maand volgend op die waarin de AOW-gerechtigde leeftijd wordt bereikt of de latere datum die krachtens artikel 3.8 door partijen is overeengekomen.",
    "3.8 Opzegging en benoeming AOW-gerechtigde werknemer\n\n1. Ingeval de arbeidsovereenkomst zal eindigen op grond van het bereiken van de AOW-gerechtigde leeftijd door de werknemer, kunnen werkgever en werknemer:\n   a. jaarlijks overeenkomen om het moment van beëindiging van de arbeidsovereenkomst telkens met maximaal twaalf maanden uit te stellen;\n   b. een arbeidsovereenkomst voor bepaalde tijd overeenkomen, welke jaarlijks met ten hoogste twaalf maanden kan worden verlengd. Hierbij geldt dat maximaal zes keer een arbeidsovereenkomst voor bepaalde tijd kan worden aangegaan, voor de maximale duur van 48 maanden, zoals bedoeld in artikel 7:668a lid 12 BW.\n\n2. De verlengde arbeidsovereenkomst voor bepaalde tijd zoals bedoeld in het eerste lid, onder b van dit artikel eindigt van rechtswege, zonder dat voorafgaande opzegging noodzakelijk is.",
    "6.1a Salarismaatregel\n3. Deze uitkering is pensioengevend.",
    "6.5 Verhaal WGA-premie\n\nIn afwijking van de Regeling Werkhervatting gedeeltelijk Arbeidsongeschikten (WGA) is de WGA-premie volledig voor rekening van de werkgever. De WGA-premie is niet te verhalen op de werknemer.",
    "6.18 Demotiebeleid\n\n1. Wanneer een werknemer met een leeftijd die 10 jaar voorafgaand aan zijn pensioenrekenleeftijd ligt bij een werkgever of een andere werkgever in de zin van deze cao, in het kader van leeftijdsbewust personeelsbeleid van de werkgever, een nieuw dienstverband aanvaardt met een lager salaris, spreken werkgever en werknemer, op verzoek van de werknemer, op grond van artikel 3.5 Pensioenreglement Stichting Pensioenfonds ABP af om de pensioenopbouw te baseren op het salaris voorafgaand aan het aanvaarden van het nieuwe dienstverband. Voorgaande is niet van toepassing als het lagere salaris het gevolg is van een lagere deeltijdfactor.\n\n2. Wanneer het eerste lid wordt toegepast, worden de kosten van de pensioenpremie op de volgens het pensioenreglement geldende wijze tussen werkgever en werknemer verdeeld. Van het voorgaande kan in voor de werknemer positieve zin worden afgeweken."
  ],
  "Leave information": [
    "3.31 Vakantieverlof\n\n1. De werknemer heeft recht op 428 klokuren vakantieverlof, waarvan drie weken aaneengesloten in de zomervakantie. Zie artikelen 8.1 en 8.3 van deze cao.\n\n2. De invulling van het vakantieverlof wordt overeengekomen in overleg tussen de werkgever, de inlenende werkgever en de werknemer met inachtneming van het eerste lid.\n\n3. Zwangerschap- en bevallingsverlof van de vrouwelijke werknemer schort al ingepland vakantieverlof op naar een nader te bepalen moment, te bepalen in overleg tussen werkgever en werknemer.",
    "8.1 VAKANTIEVERLOF\n\n1. De werknemer heeft recht op 428 uur vakantieverlof per jaar bij een normbetrekking.\n\n2. Het vakantieverlof wordt als regel genoten tijdens de schoolvakanties.\n\n3. De werkgever kan de werknemer verplichten tijdens de schoolvakanties een aantal dagen te werken. Deze werkzaamheden worden uiterlijk aan het begin van het schooljaar met de werknemer overeengekomen. In een schooljaar kunnen niet meer dan twee weken schoolvakantie worden aangemerkt als werktijd.\n\n4. De werkgever kan de werknemer verplichten om de eerste en de laatste week van de zomervakantie en maximaal twee dagen direct aansluitend aan de kerst- en/of meivakantie werkzaamheden te verrichten.\n\n5. De werknemer behoudt gedurende het vakantieverlof zijn recht op salaris.\n\n6. Het recht op vakantieaanspraken verjaart vijf jaar na de laatste dag van het kalenderjaar waarin de aanspraak is ontstaan.",
    "8.3 Aanvullende bepalingen voor onderwijsondersteunend personeel zonder lesgebonden en/of behandeltaken en werknemers in de categorie participatiebanen\n\n1. Werknemers in de categorie onderwijsondersteunend personeel zonder lesgebonden en/of behandeltaken, werknemers op een participatiebaan en werknemers werkzaam op een Centrale Dienst of een samenwerkingsverband hebben per kalenderjaar recht op 192 uur vakantieverlof bij een normbetrekking. Daarnaast hebben deze werknemers jaarlijks recht op 40 uur verlof, indien zij op 1 januari van het kalenderjaar de leeftijd van 35 jaar hebben bereikt, recht op 80 uur verlof, indien zij op 1 januari van het kalenderjaar de leeftijd van 45 jaar hebben bereikt en recht op 120 uur verlof indien zij op 1 januari van het kalenderjaar de leeftijd van 55 jaar hebben bereikt.",
    "8.8 Langdurend zorgverlof (imperatief, onbetaald verlof)\n\n1. De werknemer heeft recht op langdurend zorgverlof voor de noodzakelijke verzorging in verband met ziekte of hulpbehoevendheid van een persoon als bedoeld in artikel 5:1 van de Wet Arbeid en Zorg.\n\n2. Per kalenderjaar heeft de werknemer recht op maximaal twaalf weken langdurend zorgverlof. Het verlof wordt genoten in een aaneengesloten periode van maximaal twaalf weken, of in gedeelten gedurende een periode van ten hoogste achttien aaneengesloten weken. Het aantal uren verlof is gelijk aan de helft van de arbeidsduur per week. De werknemer heeft geen recht op salaris.\n\n3. De werknemer meldt het voornemen tot het opnemen van langdurend zorgverlof tenminste twee weken voor de ingangsdatum schriftelijk aan de werkgever onder opgave van de reden, de persoon die verzorging behoeft en de omvang, de wijze van opneming en de voorgenomen duur van het verlof.",
    "8.17 Ouderschapsverlof (algemeen)\n\n1. De werknemer heeft recht op ouderschapsverlof op grond van het bepaalde in de Wet Arbeid en Zorg.\n\n2. De werknemer heeft recht op ouderschapsverlof, als de werknemer als ouder in familierechtelijke betrekking staat tot het kind, alsmede de adoptieouder, de pleegouder en de stiefouder.",
    "8.18 Onbetaald ouderschapsverlof\n\n1. De werknemer heeft recht op onbetaald ouderschapsverlof voor een kind dat de leeftijd van acht jaar nog niet heeft bereikt.\n\n2. Het onbetaald ouderschapsverlof bedraagt 26 maal de arbeidsduur per week.",
    "8.19 Betaald ouderschapsverlof (geldig vanaf 2 augustus 2022)\n\n1. De werknemer heeft recht op betaald ouderschapsverlof voor een kind dat de leeftijd van één jaar nog niet heeft bereikt.\n\n2. Het betaald ouderschapsverlof bedraagt dertien maal de wekelijkse arbeidsduur. Het verlof kan worden opgenomen in het eerste levensjaar van het kind. Negen weken van het betaald ouderschapsverlof wordt door het UWV vergoed conform de daarvoor geldende wettelijke bepalingen. De overige vier weken betaald ouderschapsverlof worden door de werkgever uitbetaald en kunnen worden opgenomen na de eerste negen weken betaald ouderschapsverlof en voor de eerste verjaardag van het kind. Dit verlof kan ook worden opgenomen in combinatie met onbetaald ouderschapsverlof.\n\n3. De werknemer heeft recht op 75% van het salaris en de daarbij behorende (vaste) toelagen. Er wordt geen pensioenpremie ingehouden over de uren die worden toegekend in het kader van betaald ouderschapsverlof.",
    "8.19b Overgangsregeling betaald ouderschapsverlof\n\n1. De werknemer die voor 2 augustus 2022 ouderschapsverlof genoot op basis van de CAO PO 2022 en dit verlof voortzet na 2 augustus 2022, heeft voor het deel van het verlof dat wordt opgenomen op of na 2 augustus 2022 recht op betaald ouderschapsverlof zoals bedoeld in artikel 8.19 van deze cao.\n\n2. Als het kind van de werknemer op 2 augustus 2022 de leeftijd van één jaar nog niet heeft bereikt, en de werknemer nog niet het volledige recht op ouderschapsverlof heeft opgenomen, kan de werknemer aanspraak maken op de resterende weken van het betaald ouderschapsverlof.",
    "BULAGE XVII ZAPO\nArtikel 8. Zwangerschaps- en bevallingsverlof\n1. De vrouwelijke werknemer heeft in verband met haar bevalling recht op zwangerschaps- en bevallingsverlof.\n2. Het recht op zwangerschapsverlof bestaat vanaf zes weken voor de dag na de vermoedelijke datum van bevalling, zoals aangegeven in een door de werknemer aan de werkgever overgelegde schriftelijke verklaring van een arts of verloskundige, tot en met de dag van de bevalling.\n3. Het zwangerschapsverlof gaat in uiterlijk vier weken voor de dag na de vermoedelijke datum van bevalling.\n4. Het recht op bevallingsverlof gaat in op de dag na de bevalling en bedraagt een aaneengesloten periode van tien weken, dan wel, indien het zwangerschapsverlof op een termijn korter dan zes weken voor de vermoedelijke datum van bevalling is ingegaan, een aaneengesloten periode van tien weken vermeerderd met het aantal dagen dat het zwangerschapsverlof minder dan zes weken heeft bedragen.\n5. Het totale verlof bedraagt tenminste 16 weken.\n6. De vrouwelijke werknemer heeft gedurende het zwangerschaps- en bevallingsverlof recht op doorbetaling van de volledige bezoldiging."
  ],
  "Termination information": [
    "3.1 Arbeidsovereenkomst\n\n1. Een arbeidsovereenkomst wordt aangegaan voor bepaalde of onbepaalde tijd.\n\n2. Bij het aangaan van een arbeidsovereenkomst niet zijnde voor vervanging of werkzaamheden van kennelijk tijdelijke aard, is het uitgangspunt een arbeidsovereenkomst voor onbepaalde tijd. In dit geval kan een keer een arbeidsovereenkomst voor bepaalde tijd voor maximaal twaalf maanden worden aangegaan. Deze arbeidsovereenkomst wordt aangeboden met uitzicht op een arbeidsovereenkomst voor onbepaalde tijd. Alleen in zeer bijzondere gevallen kan hierna nog eenmaal een arbeidsovereenkomst voor bepaalde tijd worden aangegaan voor een periode van maximaal twaalf maanden.\n\n3. Indien er sprake is van werkzaamheden van kennelijk tijdelijke aard kan een arbeidsovereenkomst voor bepaalde tijd worden aangegaan. Op basis van artikel 7:668a BW geldt dat vanaf de dag dat tussen dezelfde partijen:\n   a. arbeidsovereenkomsten voor bepaalde tijd elkaar met tussenpozen van ten hoogste zes maanden hebben opgevolgd en een periode van 36 maanden, deze tussenpozen inbegrepen, hebben overschreden, met ingang van die dag de laatste arbeidsovereenkomst geldt als aangegaan voor onbepaalde tijd;\n   b. meer dan drie voor bepaalde tijd aangegane arbeidsovereenkomsten elkaar hebben opgevolgd met tussenpozen van ten hoogste zes maanden, de laatste arbeidsovereenkomst geldt als aangegaan voor onbepaalde tijd.\n\n4. Wanneer het gaat om vervangingswerkzaamheden dan kan er een arbeidsovereenkomst voor bepaalde tijd worden aangegaan. In dit geval kunnen zes elkaar opeenvolgende tijdelijke arbeidsovereenkomsten worden aangegaan. De maximale duur van elkaar opvolgende arbeidsovereenkomsten is 36 maanden. Deze bepaling is ook van toepassing op, op elkaar opvolgende arbeidsovereenkomsten tussen de werknemer en verschillende werkgevers die ten aanzien van de verrichte werkzaamheden redelijkerwijze moeten worden geacht elkaars opvolger te zijn.\n\n5. Indien er sprake is van elkaar opvolgende arbeidsovereenkomsten voor bepaalde tijd uitsluitend in verband met vervanging wegens ziekte van een werknemer die een onderwijsgevende of onderwijsondersteunende functie met lesgebonden of behandeltaken bekleedt, dan kunnen bij uitzondering op het bepaalde in lid 3 en lid 4 een onbeperkt aantal arbeidsovereenkomsten voor bepaalde tijd worden aangegaan voor een periode van maximaal 36 maanden. Deze arbeidsovereenkomsten worden niet meegeteld bij de vaststelling van het aantal arbeidsovereenkomsten dat is aangegaan, zoals bedoeld in lid 3 en 4 en in artikel 3.8 lid 1 onder b. Ze worden ook niet meegenomen bij de vaststelling van de tussenpozen van de verschillende arbeidsovereenkomsten in een keten.\n\n6. Alleen als de eerste arbeidsovereenkomst bij de werkgever een arbeidsovereenkomst voor onbepaalde tijd is, mag een proeftijd van ten hoogste twee maanden worden aangegaan.",
    "3.3 Einde van de arbeidsovereenkomst\n\n1. Een (verlengde) arbeidsovereenkomst voor bepaalde tijd eindigt van rechtswege door het verstrijken van de tijd waarvoor deze is aangegaan.\n\n2. Wanneer de arbeidsovereenkomst voor bepaalde tijd op grond van artikel 3.1 lid 2 een tijdsduur had van twaalf maanden, neemt de werkgever ten minste twee maanden voor de einddatum van de arbeidsovereenkomst een beslissing om:\n   a. een arbeidsovereenkomst voor onbepaalde tijd te geven;\n   b. dan wel nog eenmaal een nieuwe verlengde arbeidsovereenkomst voor bepaalde tijd aan te gaan;\n   c. dan wel de arbeidsovereenkomst van rechtswege te laten eindigen,\n   en stelt de werknemer hiervan onmiddellijk schriftelijk in kennis.\n\n3. Hiermee voldoet de werkgever in dit geval aan de aanzegverplichting, op grond van artikel 7:668 lid 1 BW.",
    "3.5 (Tussentijdse) Beëindiging van de arbeidsovereenkomst\n\n1. De werknemer kan een (verlengde) arbeidsovereenkomst voor bepaalde tijd of een arbeidsovereenkomst voor onbepaalde tijd (tussentijds) beëindigen door opzegging. De opzegging moet schriftelijk plaatsvinden met ontvangstbevestiging en inachtneming van de geldende opzeggingstermijn. Opzegging van de arbeidsovereenkomst geschiedt tegen het einde van de maand, tenzij anders wordt overeengekomen.\n\n2. De werkgever kan de (verlengde) arbeidsovereenkomst voor bepaalde tijd, dan wel de arbeidsovereenkomst voor onbepaalde tijd, zoals bedoeld in artikel 7:669 BW (tussentijds) opzeggen indien daar een redelijke grond voor is en herplaatsing van de werknemer binnen een redelijke termijn niet in de rede ligt.\n\n3. De werkgever of de werknemer kan de arbeidsovereenkomst onverwijld opzeggen om een dringende reden zoals bedoeld in artikel 7:677 lid 1 BW, volgens de bepalingen van artikel 7:678 en 7:679 BW.\n\n4. De werkgever en de werknemer kunnen de arbeidsovereenkomst beëindigen met wederzijds goedvinden op het door hen overeengekomen tijdstip.\n\n5. De arbeidsovereenkomst eindigt door het bereiken van de AOW-gerechtigde leeftijd met ingang van de eerste dag van de maand volgend op die waarin de AOW-gerechtigde leeftijd wordt bereikt of de latere datum die krachtens artikel 3.8 door partijen is overeengekomen.\n\n6. De arbeidsovereenkomst eindigt door overlijden van de werknemer met ingang van de dag volgend op die van het overlijden.",
    "3.6 Opzegging arbeidsovereenkomst\n1. Opzegging van een arbeidsovereenkomst voor onbepaalde tijd of tussentijdse opzegging van een arbeidsovereenkomst voor bepaalde tijd, vindt plaats op de redelijke gronden van artikel 7:669 BW en andere relevante artikelen zoals opgenomen in het Burgerlijk Wetboek.",
    "3.9 Opzeggingstermijn\n\n1. Opzegging van de arbeidsovereenkomst geschiedt tegen het einde van de maand, tenzij anders overeengekomen.\n\n2. De werkgever neemt bij opzegging de volgende opzeggingstermijn in acht:\n   a. Ten minste één maand als de arbeidsovereenkomst 12 maanden of korter heeft geduurd;\n   b. Ten minste één maand als de werknemer de AOW-gerechtigde leeftijd heeft bereikt;\n   c. Ten minste twee maanden als de arbeidsovereenkomst langer dan twaalf maanden doch korter dan 5 jaar heeft geduurd;\n   d. Ten minste drie maanden als de arbeidsovereenkomst 5 jaar of langer heeft geduurd.\n\n3. Vervallen\n\n4. De werknemer neemt bij ontslag de volgende opzeggingstermijnen in acht:\n   a. ten minste één maand als de arbeidsovereenkomst korter dan 12 maanden heeft geduurd;\n   b. ten minste twee maanden als de arbeidsovereenkomst 12 maanden of langer heeft geduurd.\n\n5. Met wederzijds goedvinden kan van de in het tweede, derde en vierde lid genoemde termijnen worden afgeweken."
  ],
  "Overtime information": [
    "2.2 Werkverdeling op schoolniveau\n7. In het werkverdelingsplan worden ten minste geregeld:\n- De momenten waarop er op school door werknemers pauze wordt genoten;",
    "2.3 Inzet per werknemer\n5. Met wederzijds goedvinden kan worden afgesproken dat de werknemer meer dan 940 uur lesgevende taken heeft, met inachtneming van de totale 1659 uur.",
    "6.1 Arbeidsduur, salaris en salarisschaal\n\n1. De formele arbeidsduur van de werknemer met een voltijdbetrekking bedraagt 40 uur per week. Dit staat gelijk aan een werktijdfactor van 1,000.\n\n2. De werknemer wordt benoemd in hele uren per week. De werktijdfactor bedraagt dit aantal uur per week gedeeld door 40.\n\n3. Een nieuw dienstverband wordt aangegaan voor minimaal 8 uur per week. Voor incidentele vervangingen van één dag of minder wordt het dienstverband aangegaan voor minimaal 5 uur.\n\n6. De omvang van het totale dienstverband bedraagt maximaal 48 uur per week.",
    "Jaartaak\nEen taak van 1659 uur bij een voltijdbetrekking per jaar.",
    "Pauze\nTijdelijke onderbreking van de werktijd waarbij de werknemer geen enkele verplichting heeft tot het verrichten van werkzaamheden.",
    "6.22 Toelage in verband met onregelmatige diensten\n\n1. De werknemer die behoort tot de functiecategorie onderwijsondersteunend personeel en die is ingeschaald volgens een van de salarisschalen 1 tot en met 10 en die anders dan bedoeld in artikel 6.24 regelmatig arbeid verricht op andere tijden dan op de dagen maandag tot en met vrijdag tussen 8.00 en 18.00 uur, heeft recht op een toelage.\n\n2. De toelage bedraagt per gewerkt uur een percentage van het voor de werknemer geldende salaris per uur. De volgende percentages worden gehanteerd:\n   - 20% op maandag tot en met vrijdag tussen 6.00 en 8.00 uur en tussen 18.00 en 22.00 uur, wanneer de arbeid is aangevangen voor 7.00 uur respectievelijk is beëindigd na 19.00 uur;\n   - 40% op maandag tot en met vrijdag tussen 0.00 en 6.00 uur en tussen 22.00 en 24.00 uur;\n   - 45% op zaterdag;\n   - 70% op zondag;\n   - 100% voor de uren op algemeen erkende feestdagen als bedoeld in de begripsbepalingen van deze cao.\n\n3. Deze percentages worden berekend over ten hoogste het salaris behorende bij salarisschaal 7, salaristrede 10.\n\n4. In afwijking van het eerste en tweede lid ontvangt de werknemer met ingang van de maand waarin hij de leeftijd van 55 jaar bereikt, een vaste toelage, indien hij op dat moment gedurende ten minste vijf jaar zonder onderbreking van langer dan twee maanden bovenstaande toelage heeft genoten.\n\n5. De toelage, bedoeld in het derde lid, wordt vastgesteld op het bedrag dat de werknemer over de twaalf kalendermaanden direct voorafgaande aan de maand waarin hij de leeftijd van 55 jaar bereikt, gemiddeld per maand aan bovenstaande toelage heeft genoten, en wordt aangepast aan algemene salariswijzigingen.\n\n6. Voor het salaris per uur wordt uitgegaan van 1/166 deel van het salaris bij een werktijdfactor van 1,000.",
    "6.24 Overwerkvergoeding\n\n1. Onder overwerk wordt verstaan: door of namens de werkgever opgedragen arbeid buiten de met de werknemer op basis van de geldende werktijdenregeling afgesproken werktijd, voor zover deze werktijd met een half uur of meer wordt overschreden.\n\n2. Voor de scholen die vallen onder de WEC of een Centrale Dienst als bedoeld in artikel 68 van de WPO geldt het volgende.\nDe werknemer behorend tot de functiecategorie onderwijsondersteunend personeel die is ingeschaald in een van de salarisschalen 1 tot en met 10 en die in opdracht van de werkgever overwerk verricht, komt in aanmerking voor de volgende compensatie:\n   a. verlof, gelijk aan het aantal uren overschrijding van de voor de werknemer overeengekomen arbeidsduur en\n   b. extra verlof, dat voor elk uur een percentage van die overschrijding is.\n\n3. Voor de scholen die vallen onder de WPO geldt het volgende:\nDe werknemer behorend tot de functiecategorie onderwijsondersteunend personeel die is ingeschaald in een van de salarisschalen 1 tot en met 10, die in opdracht van de werkgever overwerk verricht, komt in aanmerking voor de volgende compensatie:\n   a. verlof, gelijk aan het aantal uren overschrijding van de voor de werknemer overeengekomen arbeidsduur en\n   b. een bedrag in geld, dat voor elk uur van die overschrijding een percentage van het voor de werknemer geldende salaris per uur bedraagt.\n\n4. De in het tweede en derde lid onder b. bedoelde percentages zijn als volgt:\n   Overwerk verricht tussen Op zondag Op maandag Op dinsdag, woensdag, donderdag of vrijdag Op zaterdag\n   00.00-06.00 100% 100% 50% 50%\n   06.00-18.00 100% 25% 25% 50%\n   18.00-20.00 100% 25% 25% 75%\n   20.00-24.00 100% 50% 50% 75%\n\n5. Wanneer een werknemer op maandag tot en met vrijdag tussen 6:00 en 20:00 uur meer dan twee uur overwerkt, dan heeft deze werknemer, in afwijking van de tabel, voor het meerdere recht op een percentage van 50%. De werknemer heeft recht op een percentage van 100% als het overwerk is verricht op een algemeen erkende feestdag als bedoeld in de begripsbepalingen van deze cao dan wel op de daarop volgende dag tussen 0.00 en 6.00 uur.\n\n6. Voor het vaststellen van de duur van de overschrijding gelden de uren waarop volgens het tweede en derde lid onder a of b vakantieverlof is genoten, als uren waarop is gewerkt.\n\n7. De vergoeding in verlof wordt zo snel mogelijk toegekend, maar in de regel niet later dan in de kalendermaand na de maand waarop het overwerk is verricht, waarbij zoveel mogelijk rekening wordt gehouden met de wensen van werknemer.\n\n8. Wanneer naar het oordeel van de werkgever het dienstbelang zich verzet tegen het toekennen van verlof genoemd in het derde lid onder a, wordt in plaats van dit verlof voor ieder uur een bedrag in geld toegekend gelijk aan het voor de werknemer geldende salaris per uur.\n\n9. Voor het salaris per uur wordt uitgegaan van 1/166 deel van het salaris bij een werktijdfactor van 1,000."
  ],
  "Training information": [
    "Statuut Sociaal Beleid\nPersoneelsbeleid\ne het formuleren van integraal personeelsbeleid, waarin in onderlinge samenhang in elk geval aandacht wordt besteed aan functioneren, functies en taken, personeelsvoorziening, professionalisering, waaronder scholing, beoordeling en belonen;",
    "Leraar in opleiding (LIO)\nDe laatstejaarsstudent van een lerarenopleiding basisonderwijs bedoeld in artikel 3, vierde lid, van de WPO, artikel 3, zesde lid, van de WEC, die gaat werken op een leerarbeidsplaats.",
    "Leerarbeidsovereenkomst\nEen overeenkomst waarin de LIO, het bevoegd gezag van de lerarenopleiding waar de LIO is ingeschreven en het bevoegd gezag van de praktijkschool, nader vastleggen welke hun rechten en plichten zijn, met inachtneming van artikel 3.19 (leerarbeidsovereenkomst).",
    "3.20 Wettelijke vereisten\n\nIndien de werknemer die als LIO werkzaam is, niet meer voldoet aan de gestelde wettelijke vereisten, eindigt zowel de leerarbeidsovereenkomst, als de arbeidsovereenkomst tussen de LIO en de werkgever van rechtswege.",
    "3.23 Voorwaarden\n1. De LIO waarmee een leerarbeidsovereenkomst is gesloten als opgenomen in bijlage Il van deze cao wordt benoemd voor bepaalde tijd voor een periode die overeenkomt met een benoeming van vijf maanden voor een werktijdfactor 1 binnen één schooljaar.\n5. De taakkarakteristiek van de functie LIO_is het leren van het beroep leraar door middel van:\n   a. het geven van onderwijs, alsmede de daaruit rechtstreeks voortvloeiende werkzaamheden;\n   b. algemene werkzaamheden, die redelijkerwijs voortvloeien uit het onderwijs aan de instelling, zoals het deelnemen aan teamvergaderingen en het onderhouden van contacten met collega’s van de instelling, ouders, begeleidingsdiensten e.d.. \n   c. het verrichten van overige werkzaamheden ten behoeve van de goede gang van zaken aan de instelling.\n9. De LIO stelt voor aanvang van de leerarbeidsovereenkomst een leerwerkplan op. Het leerwerkplan wordt getoetst door:\n   - de lerarenopleiding waar de LIO is ingeschreven en\n   - de werkgever waar de LIO werkzaam is.",
    "3.24 Onderwijsassistent in opleiding\n1. Tussen de onderwijsassistent in opleiding (OlO), die een erkende mbo-opleiding onderwijsassistent volgt, de mbo-opleiding waar deze student is ingeschreven en de werkgever waar deze student is benoemd, wordt een leerarbeidsovereenkomst gesloten.\n2. In het leerwerkplan worden door partijen de leer- en werkactiviteiten vastgelegd.",
    "9.1 Professionaliseringsbeleid\n\n1. De werkgever stelt in overleg met de PGMR een meerjarig professionaliseringsbeleid vast. Dit beleid omvat ten minste de opgedragen professionaliseringsactiviteiten en de individuele professionaliseringsactiviteiten.\n\n2. De werkgever stelt jaarlijks in overleg met de PMR een professionaliseringsplan vast voor de instelling.\n\n3. De werkgever informeert de PGMR jaarlijks over de resultaten van het professionaliseringsbeleid.",
    "9.2 Gesprekkencyclus\n\n1. De werkgever voert met de werknemer een gesprekkencyclus. Een van de onderdelen van deze cyclus is het functioneringsgesprek. In dit gesprek komen in elk geval de volgende onderwerpen aan de orde:\n   a. de inhoud van het functioneren van de werknemer;\n   b. de ambities van de werknemer en de mogelijkheden voor de verdere loopbaanontwikkeling;\n   c. de scholings- en professionaliseringsbehoeften en -wensen van de werknemer;\n   d. de afspraken die gemaakt worden over de in te zetten professionaliseringsactiviteiten.",
    "9.3 Individuele/individueel bepaalde professionalisering\n\n1. De werknemer heeft recht op minimaal 2 uur per week voor professionalisering. Dit komt bij een normbetrekking neer op 83 uur per jaar. Daarnaast heeft de werknemer recht op een budget van €500,- per jaar. Dit wordt opgebouwd naar rato van de werktijdfactor.\n\n2. De werknemer kan de uren en het budget sparen voor een periode van maximaal 3 jaar.\n\n3. Het individuele professionaliseringsbudget is bedoeld om te worden besteed aan de kosten van:\n   a. scholing;\n   b. andere professionaliseringsactiviteiten, zoals peer review, coaching, studieverlof en oriëntatie op een andere functie;\n   c. de aanschaf van vakliteratuur.",
    "9.3a Professionalisering gericht op de basisvaardigheden van leerlingen\n\n1. De werkgever stelt in overleg met het team een plan op gericht op de verbetering van de basisvaardigheden van leerlingen (taal, rekenen, burgerschap en digitale geletterdheid).\n\n2. De werkgever stelt in het schooljaar 2023-2024 per fte € 500,- beschikbaar. Dit wordt besteed aan de deskundigheidsbevordering en de begeleiding van leraren en teams.",
    "9.4 Opgedragen professionaliseringsactiviteiten\n\n1. Wanneer de werkgever een professionaliseringsactiviteit opdraagt, dan worden de kosten die aan deze activiteit verbonden zijn volledig vergoed en de uren die voor deze activiteit nodig zijn volledig gecompenseerd.\n\n2. Wanneer de opgedragen professionaliseringsactiviteit ook een aanmerkelijk individueel belang voor de werknemer heeft, kunnen werkgever en werknemer afspraken maken over een verdeling van de kosten en uren.",
    "9.5 Introductie en begeleiding startende leraren\n\n1. De startende leraar heeft recht op een goede introductie en begeleiding in de school.\n\n2. De werkgever stelt in overleg met de PGMR beleid vast voor de introductie en begeleiding van startende leraren. In dit beleid worden tenminste afspraken gemaakt over de coaching en begeleiding en de tijd die hiervoor beschikbaar wordt gesteld.",
    "9.6 Professionalisering directielid\n\n1. Het directielid heeft recht op een professionaliseringsbudget van € 3.000,- per jaar. Dit budget is bedoeld voor de kosten van formele en informele scholing.",
    "9.7 Schoolleidersregister\n\n1. Het directielid wordt in de gelegenheid gesteld om te voldoen aan de eisen voor registratie en herregistratie in het schoolleidersregister PO.",
    "9.8 Tijdelijke extra individuele scholingsrechten\n\n1. Voor schooljaar 2023-2024 en 2024-2025 heeft de werknemer met een normbetrekking recht op 16 uur extra voor individuele professionalisering.\n\n2. De uren zijn bedoeld voor scholing en kunnen niet worden ingezet voor andere doelen. De uren kunnen ook niet worden gespaard.\n\n3. De werknemer beslist in overleg met de werkgever over de besteding van de uren."
  ],
  "Homeoffice information": []
}