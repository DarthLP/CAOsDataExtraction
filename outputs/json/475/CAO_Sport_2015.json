{
  "General information": [
    "COLLECTIEVE ARBEIDSOVEREENKOMST SPORT  01 - 01 - 2015 t/m 31 - 12 - 2015",
    "Artikel 49 Duur van de CAO Sport\n\nDe cao heeft een looptijd van 1 januari 2015 tot en met 31 december 2015. Cao - partijen\nzullen gedurende de looptijd van deze cao in gesprek blijven over de in de preambule\ngenoemde thema’s en het door partijen overeengekomen Sociaal Contract."
  ],
  "Wage information": [
    "Artikel 2 Definities\nd. Functievolwassen leeftijd: de leeftijd van 21 waarbij voor jonger dan 21 jarigen de regeling geldt van 7,5% korting per jaar lagere leeftijd, berekend over het salaris bij 0 functiejaren van de betreffende functiegroep.  \ne. Functievolwassen leeftijd voor de KNVB: de leeftijd waarop de werknemer recht heeft op het bij zijn functiegroep behorende loon met 0 functiejaren. Voor jongeren geldt een korting van 7,5% per jaar lagere leeftijd, berekend over het salaris bij 0functiejaren van de betreffende functiegroep.",
    "Artikel 10 Functiewaardering\n\n1. Onderdeel van deze cao is het IFA - functiewaarderingssysteem (IFA - FWS) en de Functieniveaumatrix (FNM), die te vinden is op www.sportwerkgever.nl .\n2. De functie van de werknemer is/wordt aan de hand van het IFA - FWS en de FNM door de werkgever ingedeeld in functiefamilies en de daarbij behorende functieniveaus. Bij elk functieniveau behoort een salarisschaal waarbij de hoogte van het salaris is gebaseerd op functiejaren. De salarisschalen zijn opgenomen in Bijlage I en II van deze cao .\n3. De werknemer ontvangt een schriftelijke mededeling van de functie groep, het functieniveau, de salarisschaal en het aantal functiejaren waarin zijn functie is ingedeeld.\n4. De werknemer die bezwaar wil maken tegen de indeling van de functie of de gevolgde procedure kan gebruik maken van de bezwaarprocedure zoals opgenomen in Bijlage III van deze cao .",
    "Artikel 11 Indeling en inpassing in schalen\n\n1. De werknemer wordt bij indiensttreding ingedeeld in de bij zijn functiegroep behorende salarisschaal bij 0 functiejaren, tenzij:\na. in de arbeidsovereenkomst is vastgelegd dat hij in de naastliggende lagere schaal is ingeschaald (voor maximaal 1 jaar);\nb. hij de functievolwassen leeftijd nog niet heeft bereikt.\n2. De inpassing binnen een volgens lid 1 van dit artikel bepaalde salaris schaal wordt mede bepaald door de mate en hoedanigheid van de ervaring van de werknemer.\n3. De toekenning van een functiejaar is gebaseerd op een normale functie vervulling en vindt gewoonlijk per 1 januari van elk jaar plaats. Bij een minder dan normale beoordeling kan maximaal twee maal een functie jaar worden onthouden. Bij een zeer goede beoordeling kan de verhoging meer bedragen dan één functiejaar.\n4. Indien na 30 juni van enig jaar indiensttreding plaats vindt, bestaat er géén recht op de toekenning van een functiejaar per eerstvolgende 1 januari.",
    "Artikel 12 Plaatsing in een hoger ingedeelde functie\n\n1. De werknemer die wordt geplaatst in een hoger ingedeelde functie, wordt in de overeenkomende hogere salarisschaal ingedeeld met ingang van de maand waarin de overplaatsing in de hogere functie heeft plaatsgevonden (promotie).\n2. Bij indeling in een hogere salarisschaal van een werknemer die onder de functiejarenschaal valt, vindt inschaling plaats in het naast hogere salaris in de hogere salarisschaal en vervolgens wordt één functiejaar toegekend in diezelfde hogere schaal (promotie).\n3. Ingeval de functie door herwaardering wordt geplaatst in een hogere salarisschaal vindt alleen inschaling plaats in het naast hogere salaris in de hogere salarisschaal.",
    "Artikel 15 Salarissen\n\n1. De salarisschalen worden per 1 januari 2015 structureel verhoogd met 1,00 % 2.\n2. Werknemers ontvangen in december 2015 een bruto eindejaarsuitkering van € 450, - . Deze eindejaarsuitkeringen worden naar evenredigheid van de omvang van het dienstverband en datum indiensttreding c.q. uitdiensttreding van de werknemer uitbetaald. De eindejaarsuitkering is niet van toepassing op werknemers die al een 13e maand van hun werkgever ontvangen.\n\n2 Deze afspraak geldt niet voor de salarisschalen van de KNVB.",
    "Bijlage I Salarisschalen CAO Sport 1 januari 2015\n\nFunctiejaren\nSchaal     0     1     2     3     4     5     6     7     8     9\n1    € 1.587,00   € 1.621,00   € 1.655,00   € 1.689,00   € 1.723,00   € 1.757,00   € 1.791,00   € 1.825,00   € 1.859,00   € 1.893,00\n2    € 1.636,00   € 1.670,00   € 1.704,00   € 1.738,00   € 1.772,00   € 1.806,00   € 1.840,00   € 1.874,00   € 1.908,00   € 1.942,00\n3    € 1.731,00   € 1.768,00   € 1.805,00   € 1.842,00   € 1.879,00   € 1.916,00   € 1.953,00   € 1.990,00   € 2.027,00   € 2.064,00\n4    € 1.821,00   € 1.868,00   € 1.915,00   € 1.962,00   € 2.009,00   € 2.056,00   € 2.103,00   € 2.150,00   € 2.197,00   € 2.244,00\n5    € 1.930,00   € 1.980,00   € 2.030,00   € 2.080,00   € 2.130,00   € 2.180,00   € 2.230,00   € 2.280,00   € 2.330,00   € 2.380,00\n6    € 2.072,00   € 2.124,00   € 2.176,00   € 2.226,00   € 2.276,00   € 2.326,00   € 2.376,00   € 2.426,00   € 2.476,00   € 2.526,00\n7    € 2.244,00   € 2.298,00   € 2.352,00   € 2.406,00   € 2.460,00   € 2.514,00   € 2.568,00   € 2.622,00   € 2.676,00   € 2.730,00\n8    € 2.483,00   € 2.544,00   € 2.605,00   € 2.666,00   € 2.727,00   € 2.788,00   € 2.849,00   € 2.910,00   € 2.971,00   € 3.032,00\n9    € 2.775,00   € 2.846,00   € 2.917,00   € 2.988,00   € 3.059,00   € 3.130,00   € 3.201,00   € 3.272,00   € 3.343,00   € 3.414,00\n10   € 3.120,00   € 3.197,00   € 3.274,00   € 3.351,00   € 3.428,00   € 3.505,00   € 3.582,00   € 3.659,00   € 3.736,00   € 3.813,00\n11   € 3.454,00   € 3.538,00   € 3.622,00   € 3.706,00   € 3.790,00   € 3.874,00   € 3.958,00   € 4.042,00   € 4.126,00   € 4.210,00\n12   € 3.882,00   € 3.978,00   € 4.074,00   € 4.170,00   € 4.266,00   € 4.362,00   € 4.458,00   € 4.554,00   € 4.650,00   € 4.746,00\n13   € 4.407,00   € 4.516,00   € 4.625,00   € 4.734,00   € 4.843,00   € 4.952,00   € 5.061,00   € 5.170,00   € 5.279,00   € 5.388,00\n14   € 5.050,00   € 5.176,00   € 5.302,00   € 5.428,00   € 5.554,00   € 5.680,00   € 5.806,00   € 5.932,00   € 6.058,00   € 6.184,00",
    "Bijlage II Salarisschalen KNVB 1 januari 2015\n\nFunctiejaren\nSchaal     0     1     2     3     4     5     6     7     8     9\n2     € 1.706,00   € 1.745,00   € 1.784,00   € 1.823,00   € 1.862,00   € 1.901,00   € 1.940,00   € 1.979,00   € 2.018,00   € 2.057,00\n3     € 1.802,00   € 1.841,00   € 1.880,00   € 1.919,00   € 1.958,00   € 1.997,00   € 2.036,00   € 2.075,00   € 2.114,00   € 2.153,00\n4     € 1.890,00   € 1.939,00   € 1.988,00   € 2.037,00   € 2.086,00   € 2.135,00   € 2.184,00   € 2.233,00   € 2.282,00   € 2.331,00\n5     € 2.010,00   € 2.062,00   € 2.114,00   € 2.166,00   € 2.218,00   € 2.270,00   € 2.322,00   € 2.374,00   € 2.426,00   € 2.478,00\n6     € 2.161,00   € 2.215,00   € 2.269,00   € 2.323,00   € 2.377,00   € 2.431,00   € 2.485,00   € 2.539,00   € 2.593,00   € 2.647,00\n7     € 2.339,00   € 2.399,00   € 2.459,00   € 2.519,00   € 2.579,00   € 2.639,00   € 2.699,00   € 2.759,00   € 2.819,00   € 2.879,00\n8     € 2.585,00   € 2.651,00   € 2.717,00   € 2.783,00   € 2.849,00   € 2.915,00   € 2.981,00   € 3.047,00   € 3.113,00   € 3.179,00\n9     € 2.887,00   € 2.961,00   € 3.035,00   € 3.109,00   € 3.183,00   € 3.257,00   € 3.331,00   € 3.405,00   € 3.479,00   € 3.553,00\n10    € 3.250,00   € 3.330,00   € 3.410,00   € 3.490,00   € 3.570,00   € 3.650,00   € 3.730,00   € 3.810,00   € 3.890,00   € 3.970,00\n11    € 3.600,00   € 3.687,00   € 3.774,00   € 3.861,00   € 3.948,00   € 4.035,00   € 4.122,00   € 4.209,00   € 4.296,00   € 4.383,00\n12    € 4.043,00   € 4.143,00   € 4.243,00   € 4.343,00   € 4.443,00   € 4.543,00   € 4.643,00   € 4.743,00   € 4.843,00   € 4.943,00\n13    € 4.591,00   € 4.705,00   € 4.819,00   € 4.933,00   € 5.047,00   € 5.161,00   € 5.275,00   € 5.389,00   € 5.503,00   € 5.617,00\n14    € 5.260,00   € 5.391,00   € 5.522,00   € 5.653,00   € 5.784,00   € 5.915,00   € 6.046,00   € 6.177,00   € 6.308,00   € 6.439,00"
  ],
  "Pension information": [
    "Artikel 5 Beëindiging dienstverband\n3. Het dienstverband tussen de werkgever en werknemer eindigt van rechtswege op de dag waarop de werknemer de voor hem geldende pensioengerechtigde leeftijd in de zin van de Algemene Ouderdomswet heeft bereikt, zonder dat hiertoe enige opzegging is vereist.",
    "Artikel 24 Pensioenen\n\n1. De pensioenvoorziening is geregeld via de verplichtstelling van PFZW.\n2. Indien de werkgever onder de verplichtstelling van PFZW valt, wordt de pensioenpremie tussen de werkgever en werknemer op fiftyfifty basis verdeeld.\n3. In de organisatie van de werkgever waarbij de verplichtstelling van PFZW niet aan de orde is, bestaat een eigen pensioenregeling.\n\nToelichting\nIn de CAO Sport is de pensioenvoorziening geregeld via de verplichtstelling van PFZW. Dit houdt in dat de werkgever een pensioen moet realiseren.\n\nOp de site van PFZW kan het Pensioenreglement worden gedownload. Ten aanzien van de verplichtstelling kent het pensioenreglement van PFZW de volgende werkingssfeer. “Onder werkgever wordt verstaan de rechtspersoon, werkzaam op landelijk, regionaal en/of provinciaal niveau, die zich ten doel stelt zonder winstoogmerk faciliteiten te verschaffen voor de sportbeoefening in de ruimste zin, dan wel deze sportbeoefening te bevorderen.”\n\nIn het pensioenreglement PFZW wordt daarnaast onder werknemer verstaan, ieder die een arbeidsovereenkomst volgens het Burgerlijk Wetboek heeft met een werkgever, uitgezonderd:\n- de werknemers die de 15-jarige leeftijd nog niet hebben bereikt en de werknemers die de pensioengerechtigde leeftijd in de zin van de Algemene Ouderdomswet hebben bereikt;\n- de werknemers die ingevolge enige beschikking krachtens artikel 2 van de Wet verplichte deelneming in een bedrijfstakpensioen 2000 (Stb. 2000, 628) dan wel krachtens artikel 3 van de Wet verplichte beroepspensioenregeling (Stb. 2005, 526), zoals die beschikking luidt op de datum waarop de werknemers van de betreffende categorie van instellingen de deelneming in het fonds is verplicht gesteld, reeds verplicht zijn tot deelneming in een ander bedrijfstakpensioenfonds dan wel in een beroepspensioenregeling;\n- de werknemers die een dagopleiding volgen en uitsluitend gedurende hun school- en studievakanties werkzaam zijn voor een periode niet langer dan maximaal 6 weken achtereen en niet meer dan in totaal 60 dagen per kalenderjaar;\n- de werknemers die zijn aan te merken als directeur grootaandeelhouder in de zin van de Pensioenwet.",
    "Artikel 33 Arbeid en zorgverlof\n\n2. De werknemer die gebruik wenst te maken van ouderschapsverlof op grond van het bepaalde in artikel 6:1 Wet Arbeid en Zorg zal dit tijdig, doch in ieder geval uiterlijk 2 maanden voor ingangsdatum van het verlof, schriftelijk aan de werkgever mededelen. De pensioenopbouw zal door het ouderschapsverlof niet nadelig beïnvloed worden. Zowel de werknemers- als de werkgeverspensioenbijdrage blijven gebaseerd op het oorspronkelijke salaris."
  ],
  "Leave information": [
    "Artikel 17 Vakantietoeslag\n\n1. De werknemer heeft recht op vakantietoeslag ten bedrage van 8% van zijn bruto jaarsalaris. De referteperiode voor de vakantietoeslag loopt van 1 juni van het direct voorafgaande jaar tot en met 31 mei van het uitkerende jaar. De vakantietoeslag wordt in de maand mei van het vakantiejaar uitbetaald.\n2. Het minimum in de vakantietoeslag bedraagt 8% van twaalf maal het maximumsalaris van schaal 2 per 1 januari van het betreffende kalenderjaar. Het minimum van de vakantietoeslag bedraagt bij een voltijd dienstverband voor het jaar 2015 : € 1.933,44 .\n3. Wanneer de werknemer een deel van de referteperiode in dienst is geweest, dan wel in die referteperiode of een deel daarvan in deeltijd heeft gewerkt, heeft de werknemer naar evenredigheid recht op de vakantietoeslag over de referteperiode. Dit lid is van overeenkomstige toepassing op lid 2 van dit artikel.\n4. In de vakantietoeslag zijn begrepen de eventuele vakantie-uitkeringen krachtens de sociale verzekeringswetgeving.",
    "Artikel 28 Jaarurensystematiek en vakantie\n\n1. De werkgever dient met instemming van de ondernemingsraad of personeelsvertegenwoordiging een vakantieregeling te hebben.\n2. De werknemer heeft per kalenderjaar recht op vakantie met behoud van salaris van 182,4 uur (24 dagen), waarvan 152 uur wettelijke vakantie.\n3. Afhankelijk van de leeftijd die de werknemer in het desbetreffende vakantie jaar bereikt, heeft hij recht op een aantal dagen extra en bovenwettelijke vakantie met behoud van salaris volgens de hierna volgende tabel:\nleeftijd extra dagen vakantie\n40 t/m 44 jaar 7,6 uur 1 dag\n45 t/m 49 jaar 15,2 uur 2 dagen\n50 t/m 54 jaar 22,8 uur 3 dagen\n55 t/m 59 jaar 30,4 uur 4 dagen\n60 jaar en ouder 38 uur 5 dagen\n4. Wanneer de werknemer een deel van het kalenderjaar in dienst is (geweest), dan wel in het kalenderjaar of een deel daarvan in deeltijd heeft gewerkt, heeft de werknemer naar evenredigheid recht op de in lid 2 en 3 genoemde vakantie.\n5. Indien vakantie-uren worden opgenomen op een dag waarop volgens de individuele werktijdregeling een bepaald aantal uren zou worden gewerkt, dan wordt dit aantal uren geregistreerd als vakantie.\n6. De werkgever stelt de werknemer in staat twee dagen per jaar op te nemen ter viering van een godsdienstige niet-christelijke feestdag, waarbij de werkgever zich niet kan beroepen op zwaarwichtige redenen.\n7. De werkgever stelt de tijdstippen van aanvang en einde van de vakantie vast overeenkomstig de wensen van de werknemer, tenzij gewichtige redenen zich daartegen verzetten.\n8. De werknemer kan maximaal 38 uur vakantie-uren (5 dagen) meenemen naar het eerste en tweede kwartaal van het volgende kalenderjaar. Bij overschrijding van dit maximum spreken werkgever en werknemer een regeling af, teneinde werknemer de niet opgenomen vakantie-uren te laten genieten voor de wettelijke vervaltermijn van 1 juli van dat jaar.\n9. De werkgever kan met instemming van de ondernemingsraad of personeelsvertegenwoordiging tussen Kerstmis en Nieuwjaar vakantiedagen collectief aanwijzen.",
    "Artikel 29 Jaarurensystematiek en feest- en gedenkdagen\n\nOnder feestdagen wordt verstaan: Nieuwjaarsdag, de beide Paasdagen, Hemelvaartsdag, de beide Pinksterdagen, de beide Kerstdagen, Goede Vrijdag, Koningsdag en Nationale Bevrijdingsdag in lustrumjaren.",
    "Artikel 30 Jaarurensystematiek en ziekte/arbeidsongeschiktheid\n\n3. Indien de werknemer zijn arbeid ten gevolge van zwangerschaps- en bevallingsverlof niet verricht, geldt de gemiddelde contractuele arbeidsduur.",
    "Artikel 31 Betaald verlof in verband met bijzondere gebeurtenissen\n\n1. In dit artikel wordt verstaan onder betaald verlof het in de individuele werktijdregeling of rooster door de werknemer op grond van dit artikel op te nemen aantal uren waarop geen arbeid hoeft te worden verricht. Deze uren tellen mee bij de vaststelling van de totale arbeidsduur.\n2. De werkgever stelt de werknemer in de gelegenheid om deel te nemen aan de hierna vermelde gebeurtenissen gedurende de bij die gebeurtenissen vermelde periode. Voor zover de gebeurtenis samenvalt met een werkdag, verleent de werkgever betaald verlof:\na. van de dag van overlijden tot en met de dag van de begrafenis/crematie bij overlijden van de echtgeno(o)t(e) of van een tot het gezin behorend kind, pleeg- of aangetrouwd kind van de werknemer, alsmede bij overlijden van één zijner ouders of stief/- pleegouders;\nb. gedurende twee dagen of diensten bij overlijden of begrafenis/crematie van de niet onder sub a van dit lid genoemde kinderen. Indien de werknemer belast is met de begrafenis zal het bijzonder verlof worden uitgebreid tot 4 dagen;\nc. gedurende de dag of dienst op de dag van de begrafenis/crematie van grootouders, grootouders der echtgeno(o)t(e), kleinkinderen, broers, zusters, schoonouders, schoonzoons, schoondochters, zwagers en schoonzusters. Indien de werknemer belast is met de begrafenis zal het bijzonder verlof worden uitgebreid tot 4 dagen;\nd. gedurende de dag of dienst bij ondertrouw van de werknemer zelf en gedurende vier dagen of diensten bij zijn huwelijk, te weten de dag van het huwelijk en de daarop volgende drie dagen;\ne. gedurende de dag of dienst bij huwelijk van één zijner kinderen, pleegkinderen, kleinkinderen, broers, zusters, ouders en schoonouders, zwagers en schoonzusters;\nf. gedurende de dag of dienst bij 25, 40 en 50 jarig huwelijk van de werknemer, diens ouders of schoonouders;\ng. gedurende een door de werkgever naar billijkheid te bepalen tijdsduur tot een maximum van twee dagen of diensten, indien de werknemer ten gevolge van de vervulling van een buiten zijn schuld bij of krachtens de wet persoonlijk opgelegde verplichting verhinderd is zijn arbeid te verrichten, mits deze vervulling niet in zijn vrije tijd kan geschieden en onder aftrek van de vergoeding voor salarisderving, welke hij van derden zou kunnen ontvangen;\nh. gedurende één dag of dienst bij het 10-, 25- en 40-jarig dienstjubileum van de werknemer;\ni. gedurende een door de werkgever naar billijkheid te bepalen tijdsduur tot een maximum van 2,5 uren voor het noodzakelijk bezoek aan dokter c.q. specialist, voor zover dit niet in de vrije tijd van de werknemer kan geschieden. De werkgever kan in uitzonderingsgevallen langer verzuim toestaan. Bij gebleken misbruik vindt er geen door betaling van het salaris plaats;\nj. gedurende twee dagen of diensten maximaal één maal per kalenderjaar bij verhuizing van de werknemer, indien deze een zelfstandige huishouding voert of gaat voeren;\nk. leden van de vakbond hebben recht op maximaal 10 dagen per jaar verlof voor het bijwonen van door de vakvereniging uitgeschreven ledenvergaderingen, vergaderingen van bedrijfsledengroepen, cursussen of activiteiten in het kader van het vakverenigingskaderwerk.\n3. Voor de gebeurtenissen genoemd in lid 2 sub a t/m k moet de werknemer tijdig, indien mogelijk één dag van tevoren, en onder overlegging van bewijsstukken aan de werkgever melden dat hij van de regeling gebruik wenst te maken.\n4. Valt de gebeurtenis als bedoeld in lid 2 sub a t/m k niet op een voor de werknemer ingeroosterde werkdag, dan bestaat geen aanspraak op vervangende vrije tijd.\n5. Kan uit oogpunt van het organisatiebelang in redelijkheid niet van de werkgever verlangd worden dat hij op een bepaald tijdstip verlof verleent, dan neemt de werkgever na overleg met de werknemer een (gedeeltelijk) afwijzend besluit.",
    "Artikel 33 Arbeid en zorgverlof\n\n1. Voor zover in dit artikel niet afwijkend is bepaald, gelden de bepalingen van de Wet Arbeid en Zorg.\n2. De werknemer die gebruik wenst te maken van ouderschapsverlof op grond van het bepaalde in artikel 6:1 Wet Arbeid en Zorg zal dit tijdig, doch in ieder geval uiterlijk 2 maanden voor ingangsdatum van het verlof, schriftelijk aan de werkgever mededelen. De pensioenopbouw zal door het ouderschapsverlof niet nadelig beïnvloed worden. Zowel de werknemers- als de werkgeverspensioenbijdrage blijven gebaseerd op het oorspronkelijke salaris."
  ],
  "Termination information": [
    "Artikel 3 De arbeidsovereenkomst\n\n2. In de arbeidsovereenkomst is onder meer opgenomen:\ne. een eventuele proeftijd met inachtneming van artikel 7:652 BW;\n\nToelichting\nIndien partijen een proeftijd overeen willen komen, geldt het volgende: De maximale proeftijdperiode voor een arbeidsovereenkomst voor bepaalde tijd die is aangegaan voor korter dan twee jaar, en voor een tijdelijke arbeidsovereenkomst zonder (duidelijke) einddatum, bedraagt één maand. De maximale proeftijdperiode voor een arbeidsovereenkomst voor onbepaalde tijd, en voor een arbeidsovereenkomst voor bepaalde tijd die is aangegaan voor langer dan twee jaar, bedraagt twee maanden.",
    "Artikel 4 Aangaan dienstverband en verlengingen\n\nOnverminderd het hiervoor bepaalde, wordt het dienstverband als regel aangegaan:\na. hetzij voor onbepaalde tijd;\nb. hetzij voor bepaalde tijd, waarbij ingeval van elkaar opvolgende arbeidsovereenkomsten voor bepaalde tijd na een periode van 36 maanden of bij een vierde contract een arbeidsovereenkomst voor onbepaalde tijd ontstaat, mits die arbeidsovereenkomsten elkaar hebben opgevolgd met tussenpozen van niet meer dan drie maanden;\nc. hetzij voor bepaalde tijd met bondstrainers en technisch directeuren. Ten aanzien van deze werknemers blijven alle aangegane arbeidsovereenkomsten voor bepaalde tijd steeds gelden als aangegaan voor bepaalde tijd. Het bepaalde in dit artikel geldt bij overeenkomsten die elkaar opvolgen, ongeacht de duur van de arbeidsverhouding die door de verlenging ontstaat en ongeacht het aantal opeenvolgende overeenkomsten waaruit de arbeidsverhouding is samengesteld;\nd. hetzij voor bepaalde tijd met projectmedewerkers voor taken van duidelijk tijdelijke aard. Ten aanzien van deze werknemers ontstaat ingeval van elkaar opvolgende arbeidsovereenkomsten voor bepaalde tijd na een periode van 48 maanden of bij een vijfde contract een arbeidsovereenkomst voor onbepaalde tijd, mits die arbeidsovereenkomsten elkaar hebben opgevolgd met tussenpozen van niet meer dan drie maanden.",
    "Artikel 5 Beëindiging dienstverband\n\n1. Het dienstverband eindigt voor werknemers voor onbepaalde tijd in dienst conform de wettelijke bepalingen die op de aangegane arbeidsovereenkomsten van toepassing zijn.\n2. Voor werknemers voor een bepaalde tijd in dienst eindigt het dienstverband op de laatste dag van het tijdvak genoemd in de individuele arbeidsovereenkomst, dan wel van rechtswege wanneer de tijd is verstreken bij overeenkomst, bij de wet of door gebruik aangegeven.\n3. Het dienstverband tussen de werkgever en werknemer eindigt van rechtswege op de dag waarop de werknemer de voor hem geldende pensioengerechtigde leeftijd in de zin van de Algemene Ouderdomswet heeft bereikt, zonder dat hiertoe enige opzegging is vereist.\n4. Bij indienstneming van of voortzetting van het dienstverband met een werknemer met de pensioengerechtigde leeftijd of ouder is deze cao van toepassing.",
    "Toelichting Artikel 5 Beëindiging dienstverband\nOnbepaalde tijd\nEen arbeidsovereenkomst voor onbepaalde tijd kan door beide partijen worden beëindigd door opzegging (met inachtneming van de overeengekomen of wettelijke opzegtermijnen), door ontbinding door de kantonrechter of met wederzijds goedvinden. Een werkgever dient bij opzegging van de arbeidsovereenkomst een ontslagvergunning aan te vragen bij UWV.\n\nBepaalde tijd\nVanaf 1 januari 2015 dient de werkgever op grond van de Wet werk en zekerheid aan de werknemer uiterlijk 1 maand voor het einde van de arbeidsovereenkomsten schriftelijk mede te delen of de arbeidsovereenkomst al dan niet wordt voortgezet. Neemt de werkgever de aanzegtermijn niet in acht dan dient hij aan de werknemer een vergoeding te betalen gelijk aan het loon over de periode dat de werkgever te laat is met bekendmaking.\nDe aanzegtermijn is verplicht voor alle arbeidsovereenkomsten voor bepaalde tijd met een contractduur van tenminste zes maanden. Indien er geen einddatum in de arbeidsovereenkomst is opgenomen (bijv. bij een project) geldt geen aanzegtermijn. Meer informatie over de aanzegtermijn staat op www.sportwerkgever.nl.\nEen arbeidsovereenkomst voor bepaalde tijd eindigt automatisch aan het einde van de overeengekomen periode, behalve als schriftelijk is overeengekomen dat opzegging nodig is."
  ],
  "Overtime information": [
    "Artikel 16 Overwerkregeling\n\n1. Onder overwerk wordt verstaan: arbeid die incidenteel wordt verricht boven de bij individuele werktijdregeling of rooster vastgestelde arbeidsduur.\n2. Er is sprake van overwerk indien de werknemer opdracht tot overwerk heeft gekregen dan wel redelijkerwijs mocht aannemen dat hij opdracht tot overwerk zou hebben gekregen. In het laatste geval stelt de werkgever achteraf de noodzaak tot overwerk vast.\n3. Bij een incidentele overschrijding van de bij individuele werktijdregeling of rooster vastgestelde arbeidsduur vindt als hoofdregel een tijd voor tijd-compensatie plaats binnen hetzelfde refertejaar. De referteperiode bedraagt een jaar.\n4. Indien de bedrijfsomstandigheden zich naar het oordeel van de werkgever verzetten tegen een tijd-voor-tijd compensatie van de gemaakte overuren in hetzelfde refertejaar, dient het saldo aan overuren in tijd gecompenseerd te worden binnen het eerste kwartaal in de daaropvolgende referteperiode.\n5. Indien de bedrijfsomstandigheden zich naar het oordeel van de werkgever verzetten tegen een tijd-voor-tijd compensatie van het in het vorige lid bedoelde saldo aan overuren, wordt een vergoeding in geld conform het voor de werknemer geldende uurloon toegekend. Voor uren boven de (eigen) jaarnorm wordt een toeslag in geld verstrekt van 30% van het voor hem geldend uurloon.\n6. De in het vorige lid genoemde vergoeding wordt uitgekeerd tezamen met het salaris over de maand die volgt op de genoemde referteperiode.\n7. Aan werknemers van wie het bruto maandsalaris hoger is dan het maximum schaalbedrag van de hoogste functiegroep, wordt geen overwerkcompensatie in tijd of geld toegekend.\n8. Indien een deeltijdwerknemer meer dan 20% van zijn contractuele arbeidsduur structureel overschrijdt, wordt op verzoek van de betrokken werknemer hem een arbeidsovereenkomst voor de meerdere uren aangeboden.\n9. Onder structurele overschrijding van de contractuele arbeidsduur wordt niet verstaan evenementen, projecten en vervanging wegens ziekte.\n10. Voor de individuele werktijdregeling of rooster kan een verplichting tot overwerk worden opgelegd tot maximaal de in de Arbeidstijdenwet vastgelegde maximale dagvensters.\n11. Aan werknemers jonger dan 18 jaar en ouder dan 60 jaar wordt op hun verzoek geen overwerk opgedragen.\n12. De regeling als weergegeven in dit artikel is niet van toepassing op flexwerkers, oproepkrachten en vakantiekrachten of in het geval dat werkgever en werknemer onderling afspraken hebben gemaakt over de tijdelijke uitbreiding van het aantal te werken uren.",
    "Artikel 26 Arbeidsduur\n\n1. De arbeidsduur bedraagt bij een voltijd dienstverband 1930 uur per jaar (gemiddeld 38 uur per week).\n2. Voor werknemers van tenminste 60 jaar wordt de voltijd arbeidsduur per jaar met 38 uur verminderd.\n3. Bij een deeltijd dienstverband geldt het bepaalde in lid 1 en lid 2 naar rato.",
    "Artikel 32 Werktijden\n\n1. Voor iedere werknemer geldt een individuele werktijdregeling of rooster.\n2. De werkgever brengt de individuele werktijdregeling of rooster zo spoedig mogelijk ter kennis van de werknemer.\n3. De normale arbeidsduur wordt vastgesteld conform het bepaalde in de Arbeidstijdenwet.\n4. De werktijden liggen op maandag tot en met vrijdag als regel tussen 07.00 en 22.00 uur. Werknemers met een functie waar uit de aard van de arbeid voortvloeit dat ook het werken op zaterdag en zondag als normaal kan worden beschouwd, en werknemers bij bijzondere evenementen zoals kampioenschappen en toernooien, kunnen op alle dagen van de week arbeid verrichten tussen 07.00 en 22.00 uur.\n5. a. Indien de aard van de arbeid dat eist, mogen werknemers op alle zondagen per jaar arbeid verrichten.\nb. In de regel wordt niet op meer dan 39 zondagen per jaar arbeid verricht. Bij arbeid op 40 of meer zondagen per jaar is instemming van de werknemer nodig.\n6. De werknemer is in bijzondere gevallen ook gehouden buiten de op de individuele werktijdregeling of rooster aangegeven uren arbeid te verrichten."
  ],
  "Training information": [
    "Artikel 36 Opleidingen\n\n1. De werkgever dient met instemming van de ondernemingsraad of personeelsvertegenwoordiging een opleidings- en scholingsplan op te stellen.\n2. De werkgever stelt tenminste 1% van de loonsom beschikbaar voor opleidingen en deskundigheidsbevordering.\n3. Het is de organisatie toegestaan om verschillen te maken in de faciliteiten voor deskundigheidsbevordering.\n4. De werkgever kan een tegemoetkoming in de studiekosten van een werknemer aan een werknemer verstrekken conform onderstaande vergoedingsregeling studiekosten:\na. 100% vergoeding van de kosten (lesgeld, boeken, examenkosten en reiskosten OV 2e klasse e.d.) en volledige compensatie van de benodigde tijd voor het volgen van een opleiding (of een studie, cursus, training of coaching traject) en het voorbereiden van eventuele examens in gevallen waarin de opleiding door de werkgever wordt gezien als noodzakelijk voor de goede uitoefening van de huidige of toekomstige functie of voor het vergroten van de arbeidsmarktkansen van de werknemer. Deze vergoeding wordt ook verleend als de opleidingsactiviteit door een erkende beroepsorganisatie verplicht is gesteld in het kader van een regeling voor (her)registratie. Dit geldt bijvoorbeeld voor de sportartsen.\nb. 75% vergoeding van de hierboven genoemde kosten en een in overleg met de werknemer vast te stellen compensatie voor de benodigde tijdsinvestering in gevallen, waarin de opleiding door de werkgever als nuttig, maar niet noodzakelijk wordt gezien voor de uitoefening van de functie of verbetering van de arbeidsmarktpositie van de werknemer. Aanbevolen wordt voor werknemers in de salarisschalen 1 t/m 5 in deze gevallen eveneens 100% van de kosten te vergoeden.\nc. 50% van de hierboven genoemde kosten en een af te spreken compensatie in tijd voor het doen van examens indien een voor de functie of de arbeidsmarktpositie relevante studie of opleiding door de werknemer op eigen initiatief wordt gevolgd.\nd. geen vergoeding van kosten of tijd bij opleidingsactiviteiten in het kader van een hobby.\ne. de organisatie kan terugbetaling van maximaal 25% van de kosten verlangen als de opleiding niet met succes wordt afgesloten. Ook kan de organisatie terugbetaling van de kosten (100% respectievelijk 50%) verlangen als de werknemer binnen 1 respectievelijk 2 jaar na afsluiting van de opleiding op eigen verzoek of eigen toedoen ontslagen wordt.\n5. Een regeling voor faciliteiten voor deskundigheidsbevordering vereist de instemming van de ondernemingsraad of personeelsvertegenwoordiging."
  ],
  "Homeoffice information": []
}