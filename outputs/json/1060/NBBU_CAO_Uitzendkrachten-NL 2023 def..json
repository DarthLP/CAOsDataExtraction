{
  "General information": [
    "VOOR UITZENDKRACHTEN\n2 JANUARI 2023 - 1 JANUARI 2024 CAO",
    "DE ONDERGETEKENDEN, TE WETEN: \nWERKNEMERSPARTIJEN\nFNV\nPostbus 9208, 3506 GE Utrecht\nI www.fnv.nl\nCNV Vakmensen.nl\nPostbus 2525, 3500 GM Utrecht\nI www.cnvvakmensen.nl\nDe Unie\nMultatulilaan 12, 4103 NM Culemborg\nI www.unie.nl\nEN\nWERKGEVERSPARTIJ \nDe Nederlandse Bond van Bemiddelings- en\nUitzendondernemingen (NBBU)\nStadsring 171, 3817 BA Amersfoort \nI www.nbbu.nl\nieder als partij ter andere zijde,\nverklaren met ingang van 19 december 2022 de navolgende collectieve\narbeidsovereenkomst te hebben gesloten voor uitzendkrachten.",
    "ARTIKEL 3 \nDUUR, VERLENGING EN BEËINDIGING, TUSSENTIJDSE BEËINDIGING/\nWIJZIGINGEN\n1.  De cao heeft een looptijd van 2 januari 2023 tot 1 januari 2024. Geen enkele \nwijziging in de cao met deze looptijd kan geacht worden een verslechtering voor \nde uitzendkracht op te leveren van bepalingen in de voorgaande cao.\n2.  Als geen van de cao-partijen de bepalingen uit de cao bij aangetekend schrijven \nvoor het einde van de looptijd heeft opgezegd, worden deze bepalingen voor de \nduur van één jaar verlengd. \n3.  Partijen spreken af slechts dan tot opzegging over te gaan indien de \nmogelijkheden om tot een nieuwe cao te komen, uitgeput zijn. Opzegging \nkan plaatsvinden zonder opzegtermijn tegen het einde van de looptijd. Na \nopzegging wordt deze cao voor de duur van één jaar verlengd en zullen partijen \ndat jaar gebruiken om te bezien hoe er alsnog tot een nieuwe cao gekomen  \nkan worden.*\n*  Deze afspraak geldt alleen voor de cao die is gesloten voor de periode 2 januari 2023 tot 1 januari 2024 en derhalve \nniet voor verlengingen op grond van lid 2 en 3.",
    "ARTIKEL 1 \nWERKINGSSFEER \n1. Deze collectieve arbeidsovereenkomst (cao) geldt voor werkgevers die \nals lid zijn aangesloten bij de Nederlandse Bond van Bemiddelings- \nen Uitzendondernemingen (NBBU)*. De cao is van toepassing op de \nuitzendovereenkomsten van leden, niet zijnde payrollovereenkomsten zoals \nbedoeld in artikel 7:692 BW, behoudens dispensatie op grond van artikel 45 van \nde cao. Hoofdstuk 2 van deze cao, met uitzondering van het uitzendbeding, blijft \nvan toepassing op de payrollovereenkomst voor bepaalde tijd die is gesloten voor \nen doorloopt na 1 januari 2020 tot het moment dat deze payrollovereenkomst \neindigt. Hierbij geldt de aanvullende voorwaarde dat de arbeidsvoorwaarden van \ndeze payrollovereenkomst overeenkomstig de wettelijke bepalingen betreffende \nde payrollovereenkomst zijn en minimaal gelijk aan hetgeen van toepassing is \nop de payrollovereenkomst die is gesloten voor 1 januari 2020. Daarbij geldt in \nafwijking van artikel 18 van deze cao, voor de toepassing van de vakantiebijslag \neen percentage van 8%, tenzij uit de wettelijke regeling voor payroll volgt dat een \nhoger percentage moet worden toegepast.\n2. a.  De CAO voor Uitzendkrachten  is niet van toepassing op de uitzendonderneming \ndie voor meer dan 50% van de loonsom op jaarbasis arbeidskrachten ter \nbeschikking stelt aan werkgevers in de zin van de CAO Bouw & Infra. \n b.  Op de uitzendonderneming die lid is van ABU of NBBU dan wel is \ngedispenseerd van de algemeen verbindend verklaarde CAO Bouw & Infra is, in \nafwijking van sub a. en overeenkomstig artikel 1 lid 1 deze cao van toepassing.\n c.  Als de uitzendonderneming een uitzendkracht ter beschikking stelt aan \neen opdrachtgever die gebonden is aan de CAO Bouw & Infra en op deze \nuitzendonderneming de CAO voor Uitzendkrachten  van toepassing is, geldt dat \nde uitzendonderneming verplicht is bij de opdrachtgever uit te vragen en aan \nde uitzendkracht te bevestigen welke specifieke bepalingen uit bijlage 7 van de \nCAO Bouw & Infra voor hem** gelden.\n* De ABU-CAO bevat inhoudelijk dezelfde arbeidsvoorwaarden als de NBBU-CAO.\n** In de cao worden personen te allen tijde aangeduid in de mannelijk vorm. Dit is slechts een stilistische keuze."
  ],
  "Wage information": [
    "Tot 1 of 3 juli 2023 luidt artikel 16 als volgt:\nARTIKEL 16\nINLENERSBELONING\n1.   De uitzendkracht heeft recht op de inlenersbeloning, tenzij artikel 33 wordt \ntoegepast. De inlenersbeloning bestaat uit de volgende negen elementen die elk \nten minste gelijk zijn aan de beloning van de werknemer werkzaam in een gelijke \nof gelijkwaardige functie in dienst van de opdrachtgever*, waar de uitzendkracht \nonder leiding en toezicht van die opdrachtgever zijn werkzaamheden verricht:\n a. uitsluitend het geldende periodeloon in de schaal;\n b.  de van toepassing zijnde arbeidsduurverkorting. Deze kan - dit ter keuze van de \nuitzendonderneming - gecompenseerd worden in tijd en/of geld;\n c.  alle toeslagen voor werken in onregelmatigheid en/of onder (fysiek) belastende \nomstandigheden samenhangend met de aard van het werk. Te denken valt \naan (niet limitatief): overwerk, werken op avond-, weekend- en feestdaguren, \nverschoven uren, ploegendienst, lage en/of hoge temperaturen, gevaarlijke \nstoffen, vuil werk;\n d.  initiële loonsverhoging vanaf hetzelfde tijdstip en met dezelfde omvang als bij  \nde opdrachtgever**;\n e.  kostenvergoedingen (voor zover de uitzendonderneming deze vrij van \nloonheffing en premies kan uitbetalen); \n f. periodieken (hoogte en tijdstip als bij de opdrachtgever bepaald);\n g.  vergoeding van reisuren en/of reistijd verbonden aan het werk (tenzij de \nreisuren of reistijd reeds als gewerkte uren worden aangemerkt);\n h.   eenmalige uitkeringen, ongeacht het doel of de reden van de uitkering. Met \neenmalige uitkeringen worden geen periodiek repeterende uitkeringen bedoeld; \n i.   thuiswerkvergoedingen, waarbij het deel van de vergoeding dat niet bij wet \ngericht is vrijgesteld bruto wordt uitgekeerd.\n j.   vaste eindejaarsuitkeringen (hoogte, tijdstip en voorwaarden zoals bij de \nopdrachtgever bepaald).\n •  Onder vaste eindejaarsuitkeringen worden alle inkomensbestanddelen verstaan \ndie jaarlijks dan wel anders periodiek repeterend worden uitgekeerd, zoals een \n13de maand, eindejaarsuitkering en kerstgratificatie.\n • T oekenning vindt plaats volgens de bij de opdrachtgever geldende afspraken, \nzoals het moment van uitbetalen (bepaalde datum en/of bij einde \ndienstverband) en de voor de toekenning geldende voorwaarden.\n •  Als er bij de opdrachtgever afspraken zijn gemaakt om de vaste \neindejaarsuitkering onder te brengen in een systeem van uitruil van \narbeidsvoorwaarden zoals een individueel keuzebudget (IKB) en dat (deel \nvan de) uitruilregeling niet reeds aan de uitzendkracht wordt uitbetaald, dan \nwordt de vaste eindejaarsuitkering herleidbaar in de uitruilregeling bij de \nopdrachtgever toegekend aan de uitzendkracht onder dezelfde voorwaarden \nals van toepassing bij de opdrachtgever.",
    "2.   Als het bij de opdrachtgever ten aanzien van het periodeloon in de schaal beleid \nis om de inschaling bij aanvang van het werk mede te bepalen op basis van de \nervaring in een nagenoeg gelijke functie, dan geldt dat ook voor de uitzend  - \nkracht. De uitzendonderneming houdt in dat geval rekening met de \novereenkomstig artikel 4 lid 3 verstrekte informatie over opleidingen,  \nwerkervaring en competenties.  \nDe uitzendkracht kan de uitzendonderneming verzoeken om uitleg over diens \ninschaling. In ieder geval wordt bij terugkeer bij dezelfde opdrachtgever op of na  \n3 januari 2022 dan wel bij een opdrachtgever binnen hetzelfde cao-gebied  \nin een nagenoeg gelijke functie (gezien diens relevante werkervaring), bij \ninschaling uitgegaan van minimaal de eerdere inschaling. De uitzendkracht kan  \nde uitzendonderneming verzoeken om uitleg over diens inschaling.\n3.  De toepassing van de inlenersbeloning is gebaseerd op de informatie als verstrekt \nof bevestigd door de opdrachtgever over de functiegroep, de hoogte van het loon, \nde van toepassing zijnde arbeidsduurverkorting, de hoogte van de periodiek, de \nhoogte en het tijdstip van de initiële loonsverhoging, de kostenvergoedingen, \nde vergoeding van reisuren en/of reistijd, de eenmalige uitkeringen, \nthuiswerkvergoedingen en de toeslagen.  \nDe uitzendonderneming spreekt met de opdrachtgever af dat deze verplicht \nis om de juiste en volledige informatie benodigd voor de vaststelling van de \ninlenersbeloning tijdig te verstrekken. \n4. De inlenersbeloning wordt per terbeschikkingstelling vastgesteld.\n5. a.  Als de uitzendkracht voor de uitzendonderneming in (nagenoeg) dezelfde \nfunctie werkzaam is bij verschillende opdrachtgevers en door de wisseling \nvan opdrachtgevers niet in aanmerking komt voor de toekenning van een \nperiodieke verhoging bij deze opdrachtgevers, houdt de uitzendonderneming \nbij elke volgende terbeschikkingstelling in (nagenoeg) dezelfde  \nfunctie rekening met deze werkervaring voor het toekennen van een \nperiodieke verhoging. \n b.  Als de uitzendkracht bedoeld in sub a. in dat kader in dienst treedt bij een \nandere uitzendonderneming binnen hetzelfde concern, houdt de nieuwe \nuitzendonderneming eveneens rekening met de in sub a. genoemde \nwerkervaring voor het toekennen van een periodieke verhoging, tenzij de \nnieuwe uitzendonderneming aan de hand van de inschrijving, sollicitatie \nof andere feiten en omstandigheden laat zien dat dit op initiatief van de \nuitzendkracht is gebeurd. Onder concern wordt verstaan de groep zoals \nbedoeld in artikel 2:24b BW.\n6.  De uitzendonderneming voorziet in een proces waarmee zij zich ervan verzekert \ndat de inlenersbeloning correct wordt vastgesteld.",
    "Met ingang van 1 of 3 juli 2023 wordt artikel 16 vervangen door:\nARTIKEL 16\nINLENERSBELONING\n1.   De uitzendkracht heeft recht op de inlenersbeloning, tenzij artikel 33 wordt \ntoegepast. De inlenersbeloning bestaat uit de hierna volgende elementen die elk \nten minste gelijk zijn aan de beloning van de werknemer werkzaam in een gelijke \nof gelijkwaardige functie in dienst van de opdrachtgever*, waar de uitzendkracht \nonder leiding en toezicht van die opdrachtgever zijn werkzaamheden verricht:\n a.  het geldende periodeloon in de schaal behorende bij de functiegroep waarin \nde uitzendkracht is ingedeeld. Voor de inschaling wordt verwezen naar lid 2;\n b.  de van toepassing zijnde arbeidsduurverkorting. Deze kan - dit ter keuze van de \nuitzendonderneming - gecompenseerd worden in tijd en/of geld;\n c. alle toeslagen;\n d.  initiële loonsverhoging vanaf hetzelfde tijdstip en met dezelfde omvang als bij \nde opdrachtgever**;\n e. alle kostenvergoedingen; \n f.  periodieken (hoogte en tijdstip als bij de opdrachtgever bepaald). Voor de \ntoepassing hiervan wordt verwezen naar lid 3;\n g.  vergoeding van reisuren en/of reistijd verbonden aan het werk (tenzij de \nreisuren of reistijd reeds als gewerkte uren worden aangemerkt);\n h.   eenmalige uitkeringen, ongeacht het doel of de reden van de uitkering.  \nMet eenmalige uitkeringen worden geen periodiek repeterende  \nuitkeringen bedoeld; \n i.  thuiswerkvergoedingen;.\n j.   vaste eindejaarsuitkeringen (hoogte, tijdstip en voorwaarden zoals bij de \nopdrachtgever bepaald).\n  •  Onder vaste eindejaarsuitkeringen worden alle inkomensbestanddelen \nverstaan die jaarlijks dan wel anders periodiek repeterend worden \nuitgekeerd, zoals een 13de maand, eindejaarsuitkering en kerstgratificatie.\n  •  Toekenning vindt plaats volgens de bij de opdrachtgever geldende \nafspraken, zoals het moment van uitbetalen (bepaalde datum en/of bij \neinde dienstverband) en de voor de toekenning geldende voorwaarden.\n  •  Als er bij de opdrachtgever afspraken zijn gemaakt om de vaste \neindejaarsuitkering onder te brengen in een systeem van uitruil van \narbeidsvoorwaarden zoals een individueel keuzebudget (IKB) en dat (deel \nvan de) uitruilregeling niet reeds aan de uitzendkracht wordt uitbetaald, \ndan wordt de vaste eindejaarsuitkering herleidbaar in de uitruilregeling \nbij de opdrachtgever toegekend aan de uitzendkracht onder dezelfde \nvoorwaarden als van toepassing bij de opdrachtgever.",
    "2.  Inschaling\n a.  Als het bij de opdrachtgever ten aanzien van het periodeloon in de schaal \nbeleid is om de inschaling bij aanvang van het werk mede te bepalen op basis \nvan de werkervaring, dan geldt dat ook voor de uitzendkracht. \n b.  Als de opdrachtgever bij de inschaling geen rekening houdt met de voor \nde functie relevante werkervaring dan wordt hier bij de uitzendkracht toch \nrekening mee gehouden. In dat geval kan de uitzendkracht niet worden \ningeschaald in de laagste trede van de functieschaal die op hem van toepassing \nis. De uitzendonderneming stelt dan in overleg met de uitzendkracht en de \nopdrachtgever vast welke inschaling en trede in de schaal past bij de voor de \nfunctie relevante werkervaring van de uitzendkracht. \n c.  Bij terugkeer bij dezelfde opdrachtgever, dan wel bij een opdrachtgever \nbinnen hetzelfde cao-gebied in een nagenoeg gelijke functie, of bij \nopvolgend werkgeverschap wordt - bij de inschaling minimaal van de eerdere \ninschaling uitgegaan. Bij terugkeer binnen negen maanden wordt ook een \ntredeverhoging toegekend, indien er in deze onderbrekingsperiode een \ndergelijke verhoging zou zijn toegekend en de uitzendkracht deze niet heeft \ngekregen vanwege deze onderbreking.\n d.  Voor het vaststellen van de relevante werkervaring van de uitzendkracht \nhoudt de uitzendonderneming in elk geval rekening met de informatie over \nopleidingen, werkervaring en competenties verstrekt door de uitzendkracht. \n e.  De uitzendkracht kan de uitzendonderneming verzoeken om uitleg over diens \ninschaling en de uitzendonderneming is verplicht hieraan gevolg te geven. \n3. Periodieken  \n a.  Periodieken worden op dezelfde wijze als bij opdrachtgever aan de \nuitzendkracht toegekend.\n b.  Als het toekennen van een periodiek bij de opdrachtgever afhankelijk is van de \nbeoordeling van de uitzendkracht, dan geldt het volgende:\n  •  de uitzendkracht krijgt altijd een periodiek toegekend, behalve als de \nuitzendonderneming kan aantonen dat de uitzendkracht volgens de regels \nen procedures bij de opdrachtgever geen periodiek zou hebben ontvangen; \n  •  wanneer er geen of niet tijdig een beoordeling heeft plaatsgevonden, dan \nkrijgt de uitzendkracht de periodieke verhoging die aantoonbaar het meest \ngangbaar is bij de opdrachtgever. \n c.  De uitzendkracht mag geen periodiek mislopen doordat hij steeds van \nopdrachtgever wisselt. In dat geval geldt dat de uitzendonderneming bij \nelke volgende terbeschikkingstelling voor het toekennen van een periodiek \nook rekening houdt met de opgedane relevante werkervaring bij vorige \nopdrachtgevers in (nagenoeg) dezelfde functie.",
    "4.  De uitzendkracht ontvangt de elementen uit de inlenersbeloning bruto (belast) \ntenzij een gerichte vrijstelling zoals bedoeld in de Wet op de loonbelasting van \n1964 van toepassing is. In dat geval ontvangt de uitzendkracht dit element voor \nzover het gericht is vrijgesteld netto (onbelast). Als de uitzendonderneming ervoor \nkiest om een niet gericht vrijgesteld element uit de inlenersbeloning (deels) aan \nte wijzen als eindheffingsloon voor de werkkostenregeling, dan wordt de bruto \n(belaste) waarde van het (gedeeltelijk) aangewezen element netto (onbelast) \nuitgekeerd en niet het netto equivalent van dat bruto bedrag.",
    "ARTIKEL 17 \nVASTSTELLING VAN UURLOON EN/OF ADV-COMPENSATIE IN GELD\n1.  Als de uitzendonderneming in het kader van de vaststelling van de \ninlenersbeloning een uurloon of een adv-compensatie in geld wil berekenen, gaat \nhij uit van de informatie verkregen van de opdrachtgever en raadpleegt indien \nnodig de beschikbare geautoriseerde informatie over de cao van de opdrachtgever. \nDit is informatie zoals verstrekt door gezamenlijke partijen bij de betreffende \ninleen-cao. De informatie over de inlenersbeloning zoals door de opdrachtgever \nbevestigd of verstrekt, is leidend voor de vaststelling van het uurloon of een adv-\ncompensatie in geld.\n2.  Uitsluitend als de genoemde informatie geen duidelijkheid en zekerheid geeft over \nhoe het uurloon of de adv-compensatie in geld moet worden vastgesteld, wordt de \nhieronder vastgelegde rekenmethodiek gehanteerd.  \n3. Periodeloon\n a.  Is in de cao of arbeidsvoorwaardenregeling (hierna: avr) van de opdrachtgever \neen uurloon(definitie) vastgelegd?\n b.  Zo ja, dan moet het uurloon behorend bij de vastgestelde functie-indeling \nworden vastgesteld op basis van het uurloon of de uurloondefinitie zoals bij de \nopdrachtgever toegepast.\n c.  Zo nee, dan moet het uurloon behorend bij de vastgestelde functie-indeling als \nvolgt worden berekend.\n \nMaandloon\n4,35 * Normale Arbeidsduur (NAD)4,35 * Normale Arbeidsduur (NAD)\n d.   De uitzendonderneming moet nagaan of de cao of avr van de opdrachtgever \nvoorziet in een per ploegenrooster verschillende normale arbeidsduur. In \ndat geval moet de uitzendonderneming voor de vaststelling van het uurloon \nvoor de uitzendkracht uitgaan van de normale arbeidsduur behorend bij het \nploegenrooster waarin de uitzendkracht werkzaam is.",
    "4.  Indien de inlenersbeloning voor een voltijdswerkweek minder bedraagt dan het \nminimumloon, zal een correctie van de inlenersbeloning plaatsvinden, zodat het \nniet meer in strijd is met de Wet minimumloon en minimumvakantiebijslag.\n5. De van toepassing zijnde arbeidsduurverkorting (adv)\n a.  Is in de cao of avr van de opdrachtgever adv in de vorm van doorbetaald  \nverlof vastgelegd?\n b.  Zo nee, dan is direct de normale arbeidsduur van toepassing en is  \nadv-compensatie in tijd of geld niet aan de orde.\n c.  Zo ja, dan kan de uitzendonderneming kiezen de adv in tijd of geld  \nte compenseren.\n d.  Als de uitzendonderneming de adv in geld compenseert, is de volgende vraag \naan de orde of moet de volgende vraag worden beantwoord.\n e.  Is in de cao of avr van de opdrachtgever een percentage adv vastgesteld, of \nkent die cao of avr een berekeningsmethodiek waarmee de waarde van adv \neenduidig is vast te stellen?\n f.  Zo ja, dan wordt dit percentage c.q. deze berekeningsmethodiek gehanteerd \nom de waarde van de compensatie van adv in geld te bepalen.\n g.  Zo nee, dan berekent de uitzendonderneming de adv-compensatie in geld  \nals volgt.\nBerekening aan de hand  \nvan adv in dagenBerekening aan de hand \nvan adv in uren\nadv-dagen per jaar adv-dagen per jaar adv-uren per jaaradv-uren per jaar\n254254 254 * (NAD / 5)254 * (NAD / 5)",
    "ARTIKEL 18\nVAKANTIEBIJSLAG\nDe uitzendkracht heeft recht op 8,33% vakantiebijslag van het feitelijk loon over: \n• de gewerkte dagen;\n• vakantiedagen;\n• feestdagen;\n• dagen waarop de uitzendkracht arbeidsongeschikt is;\n• compensatie-uren; en\n•  de uren waarover de uitzendkracht bij wegvallen arbeid op grond van artikel 22 \nrecht heeft op loondoorbetaling. \nArtikel 16 lid 2 Wet minimumloon en minimumvakantiebijslag is onverminderd  \nvan toepassing.",
    "ARTIKEL 20 \nUITRUIL VAN ARBEIDSVOORWAARDEN\n1.  De uitzendonderneming en de uitzendkracht kunnen schriftelijk overeenkomen dat \neen deel van de beloning als bedoeld in artikel 16 lid 1, inclusief de daarin begrepen:\n • toeslagen voor onregelmatige werktijden en overwerk;\n • de compensatie-uren als bedoeld in artikel 19;\n •  bovenwettelijke vakantiedagen\n  wordt uitgeruild voor vrije vergoedingen of vrije verstrekkingen in verband met \nextraterritoriale kosten (‘doelen’). De uitruil voor vrije vergoedingen of vrije \nverstrekkingen is toegestaan met inachtneming van de volgende beperkingen en \nvoorwaarden:\n a.  Uitruil van loon voor vrije vergoedingen of vrije verstrekkingen in verband met \nextraterritoriale kosten is uitsluitend toegestaan voor dubbele huisvestingskosten, \nvervoerskosten van en naar de woonplaats in het land van herkomst van de \nuitzendkracht en extra uitgaven van levensonderhoud.\n b. Bij uitruil van loon wordt rekening gehouden met dwingendrechtelijke bepalingen. \n c. Uitruil van loon is uitsluitend toegestaan indien en voor zover fiscaal toelaatbaar.\n d.  Het bedrag van de vrije vergoedingen of de waarde van de vrije verstrekkingen die \nde uitzendonderneming onbelast wil vergoeden of verstrekken, wordt vermeld op \nde loonstrook.\n e.  De uitruil van loon voor vrije vergoedingen of vrije verstrekkingen wordt vooraf \nmet de uitzendkracht overeengekomen en vastgelegd in (een aanvulling op)  \nde uitzendovereenkomst.",
    "ARTIKEL 21\nVASTSTELLEN BELONING NIET-INDEELBARE UITZENDKRACHT\n1.  De niet-indeelbare uitzendkracht betreft de uitzendkracht van wie de \nwerkzaamheden niet kunnen worden ingedeeld in het functiegebouw bij de \nopdrachtgever. Om vast te stellen of de werkzaamheden niet indeelbaar zijn,  \nmoet het onderstaande stappenplan worden gevolgd. \n2.  Wanneer in afwijking van artikel 9 lid 2 met de uitzendkracht wordt \novereengekomen dat de uitzendovereenkomst al aanvangt zonder dat de \nuitzendkracht daadwerkelijk aan het werk gaat, is de uitzendkracht voor de duur \ndat hij nog niet ter beschikking wordt gesteld, ook niet indeelbaar.\nA.  Is de functie-inhoud goed A.  Is de functie-inhoud goed \nomschreven?omschreven?\nDe functie is De functie is \nindeelbaar.indeelbaar.B.  Komt de functie voor bij   B.  Komt de functie voor bij   \nde inlener?de inlener?\nC.  Is er een vergelijkbare functie?C.  Is er een vergelijkbare functie?\nD.  Is er een indelingsmethodiek D.  Is er een indelingsmethodiek \ntoepasbaar op de functie?toepasbaar op de functie?\nE.  Is er een indelingsmethodiek  E.  Is er een indelingsmethodiek  \nin gebruik?in gebruik?\nDe functie is niet indeelbaar. De functie is niet indeelbaar. JaJa\nNeeNee\nNeeNee\nNeeNee\nNeeNeeJaJa\nJaJa\nJaJa\nJaJa\n3.  De beloning van de niet-indeelbare uitzendkracht wordt vastgesteld aan de \nhand van gesprekken die door de uitzendonderneming worden gevoerd met de \nuitzendkracht en, indien van toepassing, de opdrachtgever. Daarbij wordt onder \nmeer gekeken naar de benodigde capaciteiten die de invulling van de functie met \nzich meebrengt, de verantwoordelijkheden, ervaring en het opleidingsniveau. \n4.  Op verzoek van de uitzendkracht toont de uitzendonderneming aan dat de \nwerkzaamheden niet indeelbaar zijn.",
    "ARTIKEL 33\nCAO-BELONING ALLOCATIEGROEP\n1.   Om de inzetbaarheid van de uitzendkracht te verhogen en een betere bemiddeling \nen begeleiding bij het vinden van werk mogelijk te maken, kan de uitzendkracht \ndie behoort tot de allocatiegroep de cao-beloning ontvangen, die afwijkt van de \ninlenersbeloning, zoals bepaald in artikel 16.\n2.  Tot de allocatiegroep behoren de uitzendkrachten die: \n a.  door de overheid zijn aangewezen als personen met een afstand tot de \narbeidsmarkt. Hieronder worden verstaan: de doelgroepen aangewezen in het \nkader van de Wet banenafspraak, Participatiewet, WWB en de personen die \nvan rechtswege of overheidswege zijn aangewezen als arbeidsgehandicapten \nof arbeidsbeperkten. \n b.  geen startkwalificatie hebben behaald (geen diploma havo-, vwo-niveau,  \nof minimaal mbo-niveau 2) en een door de uitzendonderneming  \naangeboden kwalificerende opleiding gaan volgen. Van een kwalificerende \nopleiding is sprake wanneer de opleiding gericht is op het behalen van  \neen startkwalificatie.\n3.  Een vakbekwame uitzendkracht (ongeacht land van herkomst), werkzaam in  \nzijn eigen vak, kan niet worden ingedeeld in de allocatiegroep.\n4.  Bij toepassing van de cao-beloning wordt de uitzendkracht ingedeeld in het \nfunctieraster zoals opgenomen in Bijlage IV. Alleen wanneer de uitzendkracht \nwordt ingedeeld in functiegroep 6 of lager kan de cao-beloning worden \ntoegepast. Nadat de functie van de uitzendkracht is ingedeeld in het functieraster \nwordt het feitelijk uurloon vastgesteld, waarbij de bedragen in kolom I van \nonderstaande salaristabel gelden als ondergrens. Na 26 gewerkte weken kent de \nuitzendonderneming de uitzendkracht een periodiek toe, overeenkomstig het \npercentage als genoemd in kolom II van onderstaande tabel.",
    "Salaristabel per 1-7-2022\nFunctiegroep (I) Beginsalaris (II) Periodieke verhoging \nnaar functiegroep\n1 wettelijk minimum(jeugd)loon 2,25%\n2 wettelijk minimum(jeugd)loon 2,25%\n3 wettelijk minimum(jeugd)loon 2,25%\n4  €11,97 2,25%\n5 € 12,52 2,25%\n6 € 13,13 2,25%\n*   Voor de minimum feitelijke uurlonen in deze tabel is uitgegaan van de voor deze cao geldende normale arbeidsduur van \n40 uur per week. Bij een normale arbeidsduur bij de opdrachtgever die minder is dan 40 uur per week, dient het uurloon \ngebaseerd op het wettelijk minimum(jeugd)loon te worden herberekend, zodat wordt voldaan aan de Wet minimumloon  \nen minimumvakantiebijslag.",
    "Salaristabel per 1 januari 2023\nFunctiegroep (I) Beginsalaris (II) Periodieke verhoging \nnaar functiegroep\n1 wettelijk minimum(jeugd)loon 2,25%\n2 wettelijk minimum(jeugd)loon 2,25%\n3 wettelijk minimum(jeugd)loon 2,25%\n4 € 13,18 2,25%\n5 € 13,79 2,25%\n6 € 14,46 2,25%\n*  Voor de minimum feitelijke uurlonen in deze tabel is uitgegaan van de voor deze cao geldende normale arbeidsduur \nvan 40 uur per week. Bij een normale arbeidsduur bij de opdrachtgever die minder is dan 40 uur per week, dient het \nuurloon gebaseerd op het wettelijk minimum(jeugd)loon te worden herberekend, zodat wordt voldaan aan de Wet \nminimumloon en minimumvakantiebijslag.",
    "5.  Voor uitzendkrachten in de leeftijden 15 t/m 20 jaar kunnen op de \nfeitelijke uurlonen van de cao-beloning de percentages van het wettelijk \nminimumjeugdloon, overeenkomstig artikel 2 van het Besluit minimumjeugdloon, \nworden toegepast. Voor de vaststelling van het toe te passen percentage naar \nleeftijd wordt voor het gehele kalenderjaar de in dat kalenderjaar te bereiken \nleeftijd aangehouden.\n6.  Als de cao-beloning wordt toegepast, voert de uitzendonderneming uiterlijk na \n26 gewerkte weken een gesprek met de uitzendkracht waarin afspraken worden \ngemaakt over opleidings- en ontwikkelingsmogelijkheden en de behoefte aan \nbegeleiding van de uitzendkracht. 7.  De cao-beloning betreft het feitelijk uurloon, initiële loonsverhoging en de \nperiodieken. Voor de andere beloningselementen wordt de inlenersbeloning \ntoegepast, zoals bedoeld in artikel 16 lid 1. Voor het berekenen van de andere \nbeloningselementen geldt de cao-beloning als grondslag.\n8.  De duur van de toepassing van de cao-beloning is beperkt tot maximaal \n52 gewerkte weken. Na het verstrijken van 52 gewerkte weken, wordt de \nuitzendkracht volledig beloond volgens de inlenersbeloning, zoals bedoeld in \nartikel 16 lid 1.\n9.  Een uitzondering op de beperking tot 52 gewerkte weken (zoals genoemd in lid \n8) geldt voor de uitzendkracht zonder startkwalificatie, zoals bedoeld in lid 2 sub \nb. van dit artikel. Voor deze uitzendkracht kan de periode van 52 gewerkte weken \nworden verlengd totdat de opleiding is voltooid en tot uiterlijk maximaal 104 \ngewerkte weken. Wanneer de periode van 52 gewerkte weken wordt verlengd, \nheeft de uitzendkracht vanaf de 53ste week recht op een tweede periodiek. \nNa het verstrijken van de verlengde periode van (maximaal) 104 gewerkte weken, \nwordt de uitzendkracht volledig beloond volgens de inlenersbeloning, zoals \nbedoeld in artikel 16.\n10.  De in lid 8 en 9 bedoelde telling van 52 respectievelijk 104 gewerkte weken \ncontinueert na een onderbreking van twee jaar of korter. De duur van de \nonderbreking wordt niet meegeteld in de termijn van 52 respectievelijk 104 \ngewerkte weken. Na volledige benutting van de termijn van 52 respectievelijk 104 \ngewerkte weken, kan de telling niet opnieuw beginnen.\n11.  Het uurloon wordt door cao-partijen twee keer per jaar per 1 januari en 1 juli \naangepast met het percentage betreffende de verhoging van het wettelijk \nminimumloon. De aanpassing van het uurloon wordt als volgt toegepast:\n a.  de salaristabel wordt met het afgesproken percentage verhoogd, en\n b.  het feitelijk uurloon van de uitzendkracht wordt per de afgesproken datum \nverhoogd met het percentage betreffende de verhoging van het wettelijk \nminimumloon. Als de verhoging van het uurloon samenvalt met een periodieke \nverhoging, dan wordt eerst het feitelijk uurloon verhoogd en wordt daarna de \nperiodieke verhoging toegepast.",
    "ARTIKEL 22 \nLOONDOORBETALING BIJ WEGVALLEN UITZENDARBEID\nLoondoorbetaling fase 1-2: Uitzendovereenkomst met uitzendbeding en \nuitzendovereenkomst zonder uitzendbeding zonder loondoorbetalingsverplichting\n1.  De uitzendonderneming is aan de uitzendkracht die werkzaam is in fase 1-2 alleen \nhet loon verschuldigd over de periode(n), dat de uitzendkracht daadwerkelijk \nuitzendarbeid heeft verricht. Voor een beroep op de uitsluiting van de \nloondoorbetalingsverplichting is vereist dat de werkgever de mogelijke toepassing \nhiervan bij aanvang van de uitzendovereenkomst schriftelijk kenbaar maakt.\n2.  De in lid 1 van dit artikel bedoelde uitsluiting van de loondoorbetalingsverplichting \nis niet van toepassing in geval van arbeidsongeschiktheid.\nMet ingang van 1 juli 2023 wordt lid 2 vervangen door:\n2.  In lid 1 van dit artikel bedoelde uitsluiting van de loondoorbetalingsverplichting is \nniet van toepassing in geval van arbeidsongeschiktheid.",
    "Tot 1 juli 2023 luidt artikel 25 als volgt\nARTIKEL 25 \nLOON BIJ ARBEIDSONGESCHIKTHEID\n1.  De uitzendkracht is op de eerste dag van arbeidsongeschiktheid verplicht de \nuitzendonderneming en de opdrachtgever zo vroeg mogelijk, in ieder geval voor \n10.00 uur ‘s morgens te informeren. Bij de melding moet het juiste verpleegadres \nen de juiste contactgegevens worden vermeld.\nUitzendovereenkomst met uitzendbeding\n2.   Als de uitzendovereenkomst met uitzendbeding bij het intreden van \narbeidsongeschiktheid op verzoek van de opdrachtgever eindigt of de \nuitzendkracht arbeidsongeschikt uit dienst gaat op de overeengekomen \neinddatum van de uitzendovereenkomst, dan vult de uitzendonderneming als de \nuitzendkracht recht heeft op een ziektewetuitkering, deze uitkering:\n •   gedurende de eerste 52 weken van arbeidsongeschiktheid aan tot 90% van \nhet op basis van het dagloonbesluit werknemersverzekering vastgestelde \nuitkeringsdagloon*;\n •   gedurende de 53ste t/m de 104e week van arbeidsongeschiktheid aan tot 80% \nvan het op basis\nMet ingang van 17 maart wijzigt lid 2 als volgt:\n2.  Als de uitzendovereenkomst met uitzendbeding bij het intreden van \narbeidsongeschiktheid op verzoek van de opdrachtgever eindigt of de \nuitzendkracht arbeidsongeschikt uit dienst gaat op de overeengekomen \neinddatum van de uitzendovereenkomst, dan vult de uitzendonderneming als de \nuitzendkracht recht heeft op een ziektewetuitkering, deze uitkering:\n •   gedurende de eerste 52 weken van arbeidsongeschiktheid aan tot 90% van \nhet op basis van het dagloonbesluit werknemersverzekering vastgestelde \nuitkeringsdagloon*;\n •   gedurende de 53ste t/m de 104e week van arbeidsongeschiktheid aan tot 80% \nvan het op basis van het dagloonbesluit werknemersverzekering vastgestelde \nuitkeringsdagloon. \n \nAls de uitzendovereenkomst niet van rechtswege eindigt bij arbeidsongeschiktheid, dan \nheeft de uitzendkracht recht op loondoorbetaling op grond van lid 6 van dit artikel.\n*  Het uitkeringsdagloon wordt vastgesteld door UWV of door de uitzendonderneming die eigenrisicodrager voor de \nZiektewet is",
    "Met ingang van 1*juli 2023 wijzigt artikel 25 als volgt:\nARTIKEL 25 \n1.  De uitzendkracht is op de eerste dag van arbeidsongeschiktheid verplicht de \nuitzendonderneming en de opdrachtgever zo vroeg mogelijk, in ieder geval voor \n10.00 uur ’s morgens te informeren. Bij de melding moet het juiste verpleegadres \nen de juiste contactgegevens worden vermeld.\nLoondoorbetaling tijdens dienstverband\n2.  De uitzendkracht heeft bij arbeidsongeschiktheid, zolang de uitzendovereenkomst \nvoortduurt, recht op: \n •  90% van het naar tijdruimte vastgestelde loon gedurende de eerste 52 weken \nvan de arbeidsongeschiktheid en ten minste het voor hem geldende wettelijke \nminimumloon. \n •  80% van het naar tijdruimte vastgestelde loon gedurende de 53ste t/m de 104e \nweek.\n3.  De eerste dag van arbeidsongeschiktheid geldt als wachtdag (in de zin van artikel \n7:629 lid 9 BW), waarover de uitzendkracht geen recht op doorbetaling van loon \nheeft.\n4.  Vanaf 1 juli 2023 geldt er op grond van de cao geen wachtdagcompensatie. \nDit betekent ook dat de wachtdagcompensatie als grondslag voor overige \nbeloningscomponenten niet meer wordt meegenomen. \n5. a.  In dit artikel wordt onder het naar tijdruimte vastgestelde loon zoals bedoeld \nin artikel 7:629 BW verstaan het feitelijk loon aangevuld met in ieder geval \ntoeslagen (zoals bedoeld in artikel 16 lid 1 sub c.), adv-compensatie in geld \n(zoals bedoeld in artikel 16 lid 1 sub b.) en overige vergoedingen, die de \nuitzendkracht op grond van de cao-beloning of de inlenersbeloning zou \nhebben verdiend als hij niet arbeidsongeschikt was geweest. Onder de hier \nbedoelde vergoedingen vallen geen kostenvergoedingen."
  ],
  "Pension information": [
    "ARTIKEL 32\nPENSIOEN\n1.  Er is een pensioenregeling overeengekomen door cao-partijen, die voorziet in \nopbouw van pensioen voor uitzendkrachten. Deze pensioenregeling is vastgelegd \nin de pensioenovereenkomst en is als bijlage bij deze cao bijgevoegd.\n2.  De Stichting Pensioenfonds voor Personeelsdiensten (StiPP) is door cao-partijen \nbelast met de uitvoering van de pensioenregeling.\n3.  De pensioenovereenkomst wordt vastgelegd in de statuten en reglementen van \nStiPP. De pensioenregeling bestaat uit een Basisregeling en een Plusregeling. \n4.  Voor de rechten en verplichtingen van uitzendkrachten en uitzendondernemingen \nzijn de statuten en reglementen van StiPP bepalend.\n5. Cao-partijen komen de premie overeen. De premie bedraagt:\n a. voor de Basisregeling 8% van de pensioengrondslag;\n b.  voor de Plusregeling maximaal 12% van de pensioengrondslag. Van deze \npremie mag de uitzendonderneming maximaal een derde inhouden op het \nbrutoloon van de uitzendkracht.\n6.  Van de Basis- en Pluspensioenregeling zoals omschreven in deze overeenkomst kan \naltijd ten gunste van de uitzendkracht worden afgeweken. \nHet reglement en nadere informatie is te vinden op www.stippensioen.nl.",
    "ARTIKEL 4\nRECHTEN EN PLICHTEN BIJ INSCHRIJVING\n3.  Bij inschrijving verstrekt de kandidaat de gevraagde inlichtingen omtrent  \nzijn arbeidsverleden. Onder gevraagde informatie wordt mede begrepen \ninformatie over:  \n•  deelname aan de pensioenregeling bij de vorige werkgever(s), in  \nverband met de beoordeling of de pensioenopbouw meteen moet  \nworden voortgezet.",
    "ARTIKEL 35\nAOW-GERECHTIGDE UITZENDKRACHTEN  \n1.  Dit artikel is van toepassing op uitzendkrachten die de AOW-gerechtigde leeftijd \nbereiken of hebben bereikt. Hierna beiden aangeduid als de AOW-gerechtigde \nuitzendkracht."
  ],
  "Leave information": [
    "ARTIKEL 18\nVAKANTIEBIJSLAG\nDe uitzendkracht heeft recht op 8,33% vakantiebijslag van het feitelijk loon over: \n• de gewerkte dagen;\n• vakantiedagen;\n• feestdagen;\n• dagen waarop de uitzendkracht arbeidsongeschikt is;\n• compensatie-uren; en\n•  de uren waarover de uitzendkracht bij wegvallen arbeid op grond van artikel 22 \nrecht heeft op loondoorbetaling. \nArtikel 16 lid 2 Wet minimumloon en minimumvakantiebijslag is onverminderd  \nvan toepassing.",
    "ARTIKEL 26\nVAKANTIEDAGEN \nAlgemeen\n1.  De uitzendkracht heeft bij elke volledig gewerkte werkmaand recht op 16 2/3 uur \nvakantie of een evenredig deel daarvan, indien er niet een volledige werkmaand  \nis gewerkt.\n2.   De uitzendkracht heeft recht op drie opeenvolgende weken of drie maal een week \nvakantie voor zover hij deze vakantierechten heeft opgebouwd.\n3.  In fase 1-2 en 3 vervallen in afwijking van artikel 7:640a BW de wettelijke \nvakantiedagen na één jaar na de laatste dag van het kalenderjaar waarin de \naanspraak is ontstaan. In fase 4 vervallen eveneens in afwijking van artikel 7:640a \nBW de wettelijke vakantiedagen na vijf jaar na de laatste dag van het kalenderjaar \nwaarin de aanspraak is ontstaan. De bovenwettelijke dagen vervallen in alle fasen \nna vijf jaar na de laatste dag van het kalenderjaar waarin de aanspraak is ontstaan.\n4.  De uitzendonderneming is verplicht de uitzendkracht in de gelegenheid te stellen \nzijn vakantiedagen op te nemen.\n5.  De uitzendonderneming kan een vakantiereglement opstellen met inachtneming \nvan lid 4. \n6.  Lid 3 geldt voor de na 1 januari 2020 opgebouwde vakantiedagen. Voor de in fase \n4 opgebouwde wettelijke vakantiedagen tot 1 januari 2020 geldt een vervaltermijn \nvan twaalf maanden na de laatste dag van het kalenderjaar waarin de dagen  \nzijn verworven.",
    "Uitzendovereenkomst met uitzendbeding\n7.  uitzendonderneming reserveert 10,92% in 2023* van het feitelijk loon van  \nde uitzendkracht. Dit wordt verhoogd met de wachtdagcompensatie conform \nartikel 25 lid 4. \n \nMet ingang van 1 of 3 juli 2023 luidt lid 7 als volgt:\n7.  De uitzendonderneming reserveert 10,92% in 2023* van het feitelijk loon van  \nde uitzendkracht.\n8.  Wanneer de uitzendkracht vakantie opneemt en de uitzendovereenkomst blijft \nvoortduren, wordt het feitelijk loon uit de opgebouwde vakantiereservering \nbetaald, voor zover de reservering toereikend is.\n9.  Wanneer een uitzendovereenkomst met uitzendbeding wordt opgevolgd door \neen uitzendovereenkomst zonder uitzendbeding, wordt de reservering voor \nvakantiedagen omgezet in een evenredige aanspraak op vakantiedagen met \ndoorbetaling van het loon. De uitzendonderneming verstrekt aan de uitzendkracht \neen schriftelijke verklaring van de omzetting.",
    "Uitzendovereenkomst zonder uitzendbeding\n10.  Wanneer de uitzendkracht met een uitzendovereenkomst zonder uitzendbeding \nvakantie opneemt, heeft hij recht op doorbetaling van het feitelijk loon voor zover \nhet recht op vakantie krachtens lid 1 is verworven.\n11.  Indien van toepassing geldt in aanvulling op de leden 8 en 10 dat het feitelijk \nloon over de vakantiedagen wordt aangevuld met die vergoedingen die de \nuitzendkracht op grond van de cao-beloning of inlenersbeloning zou hebben \nontvangen wanneer hij zou hebben gewerkt tijdens de vakantie. Onder de hier \nbedoelde vergoedingen vallen geen kostenvergoedingen.\n* Voor de overige jaartallen wordt verwezen naar Bijlage I.",
    "ARTIKEL 27\nFEESTDAGEN\n1.  Onder algemeen erkende feestdagen, voor zover deze niet vallen op zaterdag  \nen/of zondag, wordt verstaan:\n • Nieuwjaarsdag; \n • Tweede Paasdag; \n • Hemelvaartsdag;\n • Tweede Pinksterdag; \n • Beide Kerstdagen;\n • Koningsdag of daarvoor in de plaats tredende dag; en \n • Bevrijdingsdag in lustrumjaren.",
    "ARTIKEL 28\nKORT VERZUIM, GEBOORTEVERLOF EN BIJZONDER VERLOF\n1.  De uitzendkracht heeft recht op kort verzuim. Onder kort verzuim wordt verstaan: \nverzuim gedurende een redelijke tijdsduur waarin de uitzendkracht verhinderd is \nzijn werk te verrichten:\n a.   als gevolg van onvoorziene omstandigheden die een onmiddellijke \nonderbreking van de arbeid vergen; of\n b.  als gevolg van de vervulling van een door wet of overheid, zonder geldelijke \nvergoeding, opgelegde verplichting, welke vervulling niet in zijn vrije tijd kon \ngeschieden; of\n c.  als gevolg van zeer bijzondere persoonlijke omstandigheden.\n2.  Na de bevalling van de partner of degene wiens kind de uitzendkracht erkent, \nheeft de uitzendkracht gedurende een periode van vier weken te rekenen na de \neerste dag van de bevalling, recht op geboorteverlof. Het geboorteverlof bedraagt \neen maal de wekelijkse arbeidsduur.",
    "3.  De uitzendkracht heeft recht op bijzonder verlof bij:\n \na. ondertrouw uitzendkracht één dag\nb.  huwelijk of geregistreerd partnerschap \nuitzendkrachttwee dagen\nc.  huwelijk of geregistreerd partnerschap van \n(klein)kind, broer of zus of ouderséén dag\nd. overlijden van de partner of kind van de dag van overlijden tot \nen met de dag van de uitvaart\ne.  overlijden van broer of zus, ouders, \ngrootouders, kleinkind één dag + bijwonen uitvaart, \ntenzij de uitzendkracht de \nuitvaart regelt, dan van de \ndag van overlijden tot en met \nde dag van de uitvaart\nf. 12,5-, 25- en 40-jarig huwelijk één dag\ng. 25-, 40-jarig dienstverband één dag\nh.  25-, 40-, 50-, 60- en 70-jarig huwelijk van \nouders en grootouderséén dag\ni.  afleggen (vak)examen ter verkrijging van een \nerkend diploma één dag\n \n In dit artikellid wordt mede bedoeld met:\nKind kind van de uitzendkracht of zijn partner, onder wie ook het adoptie-,  \nstief-, pleegkind of het kind dat de uitzendkracht heeft erkend\nBroer of zus adoptie-, half-, stief- en pleegbroer; adoptie-, half-, \nstief- en pleegzus, zwager en schoonzus\nOuders ouders van de uitzendkracht, onder wie ook adoptie-, stief-, pleeg- \nof schoonouders\nGrootouders grootouders van de uitzendkracht of zijn partner, onder wie ook \nadoptie-, stief- of pleeggrootouders\nPartner echtgenoot, geregistreerd partner of persoon met wie de \nuitzendkracht ongehuwd samenwoont",
    "4.  De uitzendkracht zal zo spoedig mogelijk de uitzendonderneming informeren  \nover het opnemen van kort verzuim, geboorteverlof of bijzonder verlof. \nUitzendovereenkomst met uitzendbeding\n5.  Voor het kort verzuim en bijzonder verlof reserveert de uitzendonderneming \n0,6% van het feitelijk loon van de uitzendkracht. Dit wordt verhoogd met de \nwachtdagcompensatie conform artikel 25 lid 4. \n \nMet ingang van 1 of 3 juli 2023 luidt lid 5 als volgt:\n5.  Voor het kort verzuim en bijzonder verlof reserveert de uitzendonderneming  \n0,6% van het feitelijk loon van de uitzendkracht.\n6.  Wanneer de uitzendkracht kort verzuim of bijzonder verlof opneemt en \nde uitzendovereenkomst blijft voortduren, wordt het feitelijk loon uit de \nopgebouwde reservering betaald, voor zover de reservering toereikend is.\n7.  Wanneer de uitzendkracht geboorteverlof opneemt en de uitzendovereenkomst \nblijft voortduren, wordt het loon als bedoeld in artikel 1:2 Wet arbeid en zorg uit \nde opgebouwde reservering betaald. Als de reservering niet toereikend is, wordt \ndeze door de uitzendonderneming aangevuld.\nUitzendovereenkomst zonder uitzendbeding\n8.  Wanneer de uitzendkracht met een uitzendovereenkomst zonder uitzendbeding \nkort verzuim of bijzonder verlof opneemt, heeft hij recht op doorbetaling van het \nfeitelijk loon voor het aantal uur dat hij op die dag(en) zou hebben gewerkt.\n9.  Wanneer de uitzendkracht geboorteverlof opneemt, heeft hij recht op het loon \nzoals bedoeld in artikel 1:2 Wet arbeid en zorg.",
    "ARTIKEL 29\nUITBETALING VAN VERLOFRECHTEN/RESERVERINGEN, COMPENSATIE-\nUREN EN VAKANTIEBIJSLAG\nUitzendovereenkomst met uitzendbeding\n1.  Reserveringen voor vakantie-, feestdagen, kort verzuim / bijzonder verlof worden \nniet iedere week/maand/periode uitbetaald, maar gereserveerd totdat de \nuitzendkracht het genoemde verlof opneemt.\n2. a.  Wanneer de uitzendovereenkomst met uitzendbeding eindigt en er aansluitend \ngeen nieuwe uitzendovereenkomst wordt aangegaan, worden niet-uitbetaalde \nreserveringen voor vakantie-, feestdagen, kort verzuim / bijzonder verlof en \nvakantiebijslag bij het eerstvolgende betalingstijdvak uitbetaald. Dit geldt ook \nvoor de opgebouwde compensatie-uren. \n b.   Wanneer er gedurende zes weken geen recht op feitelijk loon is verworven, \nterwijl de uitzendovereenkomst doorloopt, worden niet-uitbetaalde \nreserveringen voor bovenwettelijke vakantiedagen, feestdagen, kort verzuim/\nbijzonder verlof, vakantiebijslag en opgebouwde compensatie-uren bij het \neerstvolgende betalingstijdvak uitbetaald.\n c.   Wanneer een uitzendovereenkomst met uitzendbeding wordt opgevolgd door \neen uitzendovereenkomst zonder uitzendbeding, worden de reserveringen \nvoor feestdagen, kort verzuim/bijzonder verlof en geboorteverlof uitbetaald.",
    "ARTIKEL 34\nVAKANTIEWERKERS\n1.   Onder vakantiewerkers in de zin van deze cao wordt verstaan scholieren, studenten \nen andere studerenden, die uitsluitend in de periode(n) van vakantie(s) van \nonderwijsinstellingen tijdelijke werkzaamheden verrichten.\n2.  De bepalingen van deze cao gelden evenzeer voor vakantiewerkers, echter met \ndien verstande dat zij in afwijking van artikel 26 voor elke volledige gewerkte \nwerkmaand recht hebben op 13,33 uur vakantie met aanspraak op het feitelijk \nloon (de uitzendonderneming reserveert in 2023* 8,33% van het feitelijk loon) of \neen evenredig deel daarvan, eventueel aangevuld overeenkomstig artikel 26 lid 11.  \nEen vakantiewerker kan geen recht doen gelden op een vergoeding ter zake van \nkort verzuim / bijzonder verlof en feestdagen conform artikel 27 of 28 of betaling \nvan de wachtdagcompensatie conform artikel 25 lid 4.\nMet ingang van 1 of 3 juli 2023 luidt lid 2 als volgt:\n2.  De bepalingen van deze cao gelden evenzeer voor vakantiewerkers, echter met \ndien verstande dat zij in afwijking van artikel 26 voor elke volledige gewerkte \nwerkmaand recht hebben op 13,33 uur vakantie met aanspraak op het feitelijk \nloon (de uitzendonderneming reserveert in 2023* 8,33% van het feitelijk loon) of \neen evenredig deel daarvan, eventueel aangevuld overeenkomstig artikel 26 lid 11.  \nEen vakantiewerker kan geen recht doen gelden op een vergoeding ter zake van \nkort verzuim / bijzonder verlof en feestdagen conform artikel 27 of 28."
  ],
  "Termination information": [
    "ARTIKEL 13\nPROEFTIJD\n1.  In een uitzendovereenkomst zonder uitzendbeding voor bepaalde tijd kan alleen een \nproeftijdbeding worden opgenomen als de uitzendovereenkomst wordt aangegaan \nvoor langer dan zes maanden. Hierbij gelden de wettelijke termijnen.\n2.  Wanneer na een onderbreking van één jaar of minder een opvolgende \nuitzendovereenkomst zonder uitzendbeding voor bepaalde tijd wordt aangegaan, kan \nniet opnieuw een proeftijd worden opgenomen.  \nHet opnieuw overeenkomen van een proeftijd is wel mogelijk, wanneer voor de  \nte verrichten werkzaamheden duidelijk andere vaardigheden of verantwoordelijk  - \nheden gelden.",
    "Tot 1 juli 2023 luidt artikel 15 als volgt: \nARTIKEL 15 \nEINDE VAN DE UITZENDOVEREENKOMST\n \nEinde van de uitzendovereenkomst met uitzendbeding\n1. De uitzendovereenkomst met uitzendbeding eindigt:\n a.  van rechtswege doordat de opdrachtgever om welke reden dan ook de \nuitzendkracht niet langer wil of kan inlenen, of, \n b.  doordat de uitzendkracht om welke reden dan ook, daaronder begrepen \narbeidsongeschiktheid, de bedongen arbeid niet langer wil of kan verrichten.  \nIn geval van arbeidsongeschiktheid van de uitzendkracht wordt de \nuitzendovereenkomst met uitzendbeding direct na de ziekmelding geacht \nmet onmiddellijke ingang van rechtswege te zijn beëindigd op verzoek van de \nopdrachtgever.\nMet ingang van 17 maart 2023 wijzigt lid 1 als volgt:\nEinde van de uitzendovereenkomst met uitzendbeding\n1. De uitzendovereenkomst met uitzendbeding eindigt:\n a.  van rechtswege doordat de opdrachtgever om welke reden dan ook de \nuitzendkracht niet langer wil of kan inlenen, of, \n b.  doordat de uitzendkracht om welke reden dan ook de bedongen arbeid niet \nlanger wil verrichten.\n2.  Als de terbeschikkingstelling meer dan 26 gewerkte weken heeft geduurd, is \nde uitzendonderneming bij beëindiging van de uitzendovereenkomst verplicht \nom dit te melden bij de uitzendkracht ten minste tien kalenderdagen voor de \nbeëindiging van rechtswege. Dit geldt niet in geval van arbeidsongeschiktheid van \nde uitzendkracht. Als de uitzendonderneming zich niet of niet geheel aan deze\nkennisgevingstermijn houdt, moet zij een vergoeding aan de uitzendkracht \nbetalen die gelijk is aan het feitelijk loon dat de uitzendkracht zou hebben \nverdiend in de periode van de niet in achtgenomen kennisgevingstermijn. \nTenzij de uitzendonderneming de uitzendkracht in die periode passende arbeid \naanbiedt, zoals omschreven in artikel 23. \n3.  De uitzendkracht moet zijn verzoek om de uitzendovereenkomst te beëindigen \nuiterlijk één werkdag van tevoren melden bij de uitzendonderneming.",
    "Met ingang van 1 juli 2023 wijzigen de leden 1 t/m 3 als volgt:\nEinde van de uitzendovereenkomst met uitzendbeding:\n1. De uitzendovereenkomst met uitzendbeding eindigt van rechtswege:\n a. zodra de in de uitzendovereenkomst overeengekomen einddatum is bereikt;\n b. aan het einde van 1-2; \n c.  als de terbeschikkingstelling van de uitzendkracht door de \nuitzendonderneming aan de opdrachtgever eindigt:\n  •  op verzoek van de opdrachtgever, omdat de opdrachtgever om \nwelke reden dan ook de uitzendkracht niet langer wil of kan inlenen. \nGedurende arbeidsongeschiktheid van de uitzendkracht eindigt de \nterbeschikkingstelling niet waardoor ook de uitzendovereenkomst  \nniet eindigt;  \n  •  doordat de uitzendkracht om welke reden dan ook de bedongen arbeid \nniet langer wil of kan verrichten, tenzij de uitzendkracht de bedongen \narbeid niet verricht in verband met arbeidsongeschiktheid.\n  Gedurende de arbeidsongeschiktheid van de uitzendkracht eindigt de \nuitzendovereenkomst nog wel zodra de in de uitzendovereenkomst \novereengekomen einddatum is bereikt (sub a).\n2.  Als de terbeschikkingstelling meer dan 26 gewerkte weken heeft geduurd, \nis de uitzendonderneming bij beëindiging van de uitzendovereenkomst \ndoor een beroep op het uitzendbeding verplicht om dit – ook tijdens \narbeidsongeschiktheid - bij de uitzendkracht ten minste tien kalenderdagen \nvoor de beëindiging van rechtswege te melden. Als de uitzendonderneming \nzich niet of niet geheel aan deze kennisgevingstermijn houdt, moet zij een \nvergoeding aan de uitzendkracht betalen die gelijk is aan het feitelijk loon dat \nde uitzendkracht zou hebben verdiend in de periode van de niet in achtgenomen \nkennisgevingstermijn. Tenzij de uitzendonderneming de uitzendkracht in die \nperiode passende arbeid aanbiedt, zoals omschreven in artikel 23.\n3.  De uitzendkracht moet zijn verzoek om de uitzendovereenkomst met \nuitzendbeding te beëindigen uiterlijk één werkdag van tevoren melden bij  \nde uitzendonderneming.",
    "Uitzendovereenkomst zonder uitzendbeding \n4.  De uitzendovereenkomst zonder uitzendbeding voor bepaalde tijd kan altijd \ndoor de uitzendkracht en de uitzendonderneming tegen de eerstvolgende \nwerkdag tussentijds worden opgezegd met inachtneming van de wettelijke \nopzegtermijn*, tenzij dit schriftelijk en uitdrukkelijk is uitgesloten bij de \nuitzendovereenkomst. Indien de duur van de uitzendovereenkomst korter is dan \nde wettelijke opzegtermijn, dan is tussentijdse opzegging in geen geval mogelijk. 5.  In afwijking van lid 4 kan de uitzendkracht de uitzendovereenkomst zonder \nuitzendbeding met onmiddellijke ingang opzeggen als de uitzendonderneming \nzich beroept op uitsluiting van loondoorbetaling, zoals bedoeld in artikel 22 lid 1 \nen 22 lid 6. \n6.  De uitzendovereenkomst zonder uitzendbeding voor onbepaalde tijd kan worden \nopgezegd tegen de eerste volgende werkdag met inachtneming van de wettelijke \nopzegtermijn.\nBereiken AOW-gerechtigde leeftijd\n7.  De uitzendovereenkomst eindigt van rechtswege op de dag waarop de \nuitzendkracht de AOW-gerechtigde leeftijd bereikt, tenzij hiervan uitdrukkelijk \nwordt afgeweken in de uitzendovereenkomst.\n* Zoals bedoeld in artikel 7:672 BW.",
    "Aan artikel 15 wordt met ingang van 1 april 2023 het volgende lid toegevoegd:\n \nTransitievergoeding\n8.  De uitzendkracht kan op grond van artikel 7:673 BW, recht hebben op een \ntransitievergoeding. Als de uitzendonderneming aan de uitzendkracht vanaf  \n1 januari 2023 op grond van artikel 7:673 BW een transitievergoeding verschuldigd \nis, en de uitzendonderneming betaalt deze transitievergoeding niet op eigen \ninitiatief tijdig aan de uitzendkracht, dan is de uitzendkracht gerechtigd om \neen verzoek tot betaling daarvan bij de rechtbank in te dienen gedurende een \nperiode van 12 maanden na de dag waarop de uitzendovereenkomst geëindigd \nis. De uitzendonderneming komt dan geen beroep toe op de vervaltermijn \nex artikel 7:686a lid 4 onder b BW. De cao-partijen doen hierbij namens de \nuitzendondernemingen afstand van dat recht gedurende de hiervoor genoemde \nperiode van 12 maanden. Doet de uitzendonderneming dit beroep in weerwil van \nde cao alsnog, dan achten cao-partijen dit naar maatstaven van redelijkheid en \nbillijkheid onaanvaardbaar. Indien het verzoekschrift is ingediend na de genoemde \nperiode van 12 maanden, is een beroep op de genoemde vervaltermijn derhalve \nwel weer mogelijk voor de uitzendonderneming."
  ],
  "Overtime information": [
    "ARTIKEL 14 \nARBEIDSDUUR EN ARBEIDSTIJDEN\n1.  De uitzendonderneming maakt afspraken met de uitzendkracht over het aantal  \nte werken uren per dag/week/periode.\n2.  De arbeids-, pauze- en rusttijden van de uitzendkracht zoals bedoeld in de \nArbeidstijdenwet zijn gelijk aan die bij de opdrachtgever.\n3.  In overleg met de opdrachtgever en uitzendonderneming, is het de uitzendkracht \ntoegestaan af te wijken van de bij de opdrachtgever geldende arbeidsduur en/\nof arbeidstijden. Dit kan bij aanvang van de uitzendovereenkomst, dan wel \ngedurende de uitzendovereenkomst worden overeengekomen.\n Hierbij geldt dat: \n a.  de afwijking niet de voor de opdrachtgever uiterste grenzen van de wet  \nen/of cao van de opdrachtgever (voor zover deze ruimer is) overschrijdt;\n b.  de pauze- en rusttijden voor de uitzendkracht niet korter zijn dan bij  \nde opdrachtgever.",
    "c.  alle toeslagen voor werken in onregelmatigheid en/of onder (fysiek) belastende \nomstandigheden samenhangend met de aard van het werk. Te denken valt \naan (niet limitatief): overwerk, werken op avond-, weekend- en feestdaguren, \nverschoven uren, ploegendienst, lage en/of hoge temperaturen, gevaarlijke \nstoffen, vuil werk; (from Article 16)",
    "Met ingang van 1 of 3 juli 2023 wordt artikel 16 vervangen door:\n c. alle toeslagen; (from Article 16)",
    "d. De uitzendonderneming moet nagaan of de cao of avr van de opdrachtgever \nvoorziet in een per ploegenrooster verschillende normale arbeidsduur. In \ndat geval moet de uitzendonderneming voor de vaststelling van het uurloon \nvoor de uitzendkracht uitgaan van de normale arbeidsduur behorend bij het \nploegenrooster waarin de uitzendkracht werkzaam is.\nAls de uitzendkracht ter beschikking wordt gesteld in een ander ploegen-/\ndienstrooster met een andere bijbehorende normale arbeidsduur, wordt \nopnieuw het uurloon vastgesteld, op basis van de normale arbeidsduur \nbehorend bij het nieuwe ploegen-/dienstrooster. (from Article 17)",
    "ARTIKEL 19 \nCOMPENSATIE-UREN\n1.  De uitzendonderneming kan met de uitzendkracht schriftelijk overeenkomen dat de \ntoeslag voor onregelmatige werktijden en/of de toeslag voor overuren niet worden \nuitbetaald, maar worden aangewend voor de opbouw van compensatie-uren in tijd.\n2.   De onregelmatigheids- of overwerktoeslagen worden omgezet in tijd die de \nuitzendkracht als verlof kan opnemen. Om de opbouw in tijd te berekenen, \nwordt uitgegaan van het aantal uren waarover de toeslagen zijn opgebouwd. \nVervolgens worden deze uren vermenigvuldigd met het van toepassing zijnde \ntoeslagpercentage. Dit betreft het percentage waarmee de toeslag wordt berekend \ndie boven op het uurloon wordt toegekend.* \n*  Voorbeeld: De uitzendkracht werkt 4 uur over. Voor deze overuren geldt een toeslagpercentage van 25% (de \nuitzendkracht ontvangt over deze uren dus 125% van het uurloon). Om de compensatie-uren in tijd te berekenen, \nwordt de 4 uur overwerk vermenigvuldigd met 25%. Er wordt nu één compensatie-uur in tijd opgebouwd die de \nuitzendkracht als verlof kan opnemen."
  ],
  "Training information": [
    "ARTIKEL 30\nACTIVITEITEN EN KOSTEN VAN HET BEVORDEREN VAN  \nDUURZAME INZETBAARHEID \n1.   Onder duurzame inzetbaarheid wordt verstaan elke activiteit, anders dan \nuitzendarbeid, die gericht is op het:\n a.  door de uitzendkracht verkrijgen, verbreden of verdiepen van kennis en/of \nvaardigheden ten behoeve van de verdere ontwikkeling in de huidige functie, \nof ten behoeve van het vervullen van een nieuwe, andere functie, via  \ndezelfde uitzendonderneming.\n b.  verbeteren van de mogelijkheden en (blijvende) kansen op werk en transities \nop de arbeidsmarkt, het bieden van inzicht en instrumenten voor de verdere \nontwikkeling en de loopbaan, het voorkomen van werkloosheid, of ten \nbehoeve van de begeleiding van-werk-naar-werk van de uitzendkracht buiten \nde uitzendonderneming.\n2.  Onder activiteiten die bijdragen aan het bevorderen van duurzame inzetbaarheid \nzoals bedoeld in lid 1 kunnen in ieder geval worden verstaan:\n • opleiding gericht op functiegerichte om- of bijscholing;\n •  onderzoek dat inzicht geeft in de positie van de uitzendkracht op de \narbeidsmarkt, en/of de specifieke opleidings- en ontwikkelingsmogelijkheden \nvan de uitzendkracht;\n • opleiding gericht op persoonlijke ontwikkeling en/of sociale vaardigheden;\n •  het coachen van de uitzendkracht in een specifiek inwerk-, sollicitatie- of \nbegeleidingstraject;\n • loopbaanadvies en/of -gesprek;\n • outplacementtrajecten.",
    "3.  Onder kosten die zijn gemaakt voor het bevorderen van de duurzame \ninzetbaarheid van uitzendkrachten, wordt verstaan:\n a.  de loonkosten van de uitzendkracht die in werktijd een activiteit uitvoert \nof ondergaat die verband houdt met het bevorderen van zijn duurzame \ninzetbaarheid;\n b.  de andere kosten (dan sub a.) die een uitzendonderneming maakt voor \nhet uitvoeren of laten uitvoeren van de activiteiten die bedoeld zijn om de \nduurzame inzetbaarheid van de uitzendkracht te bevorderen. Hieronder \nkunnen in ieder geval verstaan worden:\n  •  De kosten direct verbonden aan de duurzame inzetbaarheidsactiviteiten, \ndaaronder begrepen de (loon)kosten van het daarbij betrokken personeel \nen de kosten voor het verzorgen en organiseren van deze activiteiten. Deze \nkosten mogen in redelijkheid niet meer bedragen dan wat gebruikelijk is \nwanneer de activiteiten extern worden belegd;\n  •  De kosten voor de voorlichting, scholing en sociale begeleiding met \nbetrekking tot in Nederland werken en verblijven van de niet permanent in \nNederland woonachtige uitzendkracht.  \nAls kosten ter bevordering van de duurzame inzetbaarheid van \nuitzendkrachten door de uitzendonderneming worden verantwoord onder \nde bestedingsverplichting, zoals bedoeld in artikel 31, kunnen deze kosten \nniet ook in rekening worden gebracht bij de uitzendkracht.\n4.  Op verzoek van de uitzendkracht werkzaam in fase 1-2 en/of de \nuitzendonderneming, zal er een gesprek plaatsvinden tussen de \nuitzendonderneming en de uitzendkracht over de mogelijkheden voor het \nbevorderen van de duurzame inzetbaarheid van de uitzendkracht. \nDe uitzendonderneming voert ten minste eens per jaar een duurzaam-\ninzetbaarheidsgesprek met de uitzendkracht werkzaam in fase 3 of 4, waarin de \nontwikkeling van de uitzendkracht wordt besproken en waarin afspraken kunnen \nworden gemaakt over verdere ontwikkeling van de duurzame inzetbaarheid. Deze \nafspraken worden schriftelijk vastgelegd.",
    "ARTIKEL 31\nBESTEDINGSVERPLICHTING BEVORDEREN DUURZAME INZETBAARHEID \nVAN DE UITZENDKRACHT\n1.  De uitzendonderneming is jaarlijks verplicht om ten minste 1,02% van (de som van) \nhet feitelijk loon van de uitzendkrachten die werkzaam zijn in fase 1-2 te besteden \naan de bevordering van de duurzame inzetbaarheid van de uitzendkracht. De \nbesteding vindt uiterlijk plaats in het kalenderjaar volgend op het jaar waarvoor de \nbestedingsplicht geldt.\n2.  Het deel van de 1,02% dat niet is besteed aan het bevorderen van duurzame \ninzetbaarheid van de uitzendkracht, draagt de uitzendonderneming af aan de \nstichting DOORZAAM. De afdracht van het niet-bestede deel van de 1,02% vindt \nuiterlijk twee jaar na het jaar waarvoor de bestedingsverplichting geldt, plaats.\n3.   De bestedingsverplichting, inclusief de eventuele afdracht, wordt jaarlijks \nverantwoord in een specifieke paragraaf in de jaarrekening of in een \naccountantsverklaring*. Op verzoek van de SNCU verstrekt de uitzendonderneming \nde jaarrekening of accountantsverklaring aan de SNCU.\n4.   De bestedingsverplichting en/of verantwoording kan ook op het niveau van het \nconcern van uitzendondernemingen plaatsvinden. Onder concern wordt verstaan \nde groep zoals bedoeld in artikel 2:24b BW. \n*  De accountantsverklaring voor de bestedingsverplichting duurzame inzetbaarheid geldt met ingang van het \nkalenderjaar 2020.",
    "ARTIKEL 33\nCAO-BELONING ALLOCATIEGROEP\n2. b.  geen startkwalificatie hebben behaald (geen diploma havo-, vwo-niveau,  \nof minimaal mbo-niveau 2) en een door de uitzendonderneming  \naangeboden kwalificerende opleiding gaan volgen. Van een kwalificerende \nopleiding is sprake wanneer de opleiding gericht is op het behalen van  \neen startkwalificatie.\n6.  Als de cao-beloning wordt toegepast, voert de uitzendonderneming uiterlijk na \n26 gewerkte weken een gesprek met de uitzendkracht waarin afspraken worden \ngemaakt over opleidings- en ontwikkelingsmogelijkheden en de behoefte aan \nbegeleiding van de uitzendkracht."
  ],
  "Homeoffice information": [
    "Tot 1 of 3 juli 2023 luidt artikel 16 als volgt:\nARTIKEL 16\nINLENERSBELONING\n1. i.   thuiswerkvergoedingen, waarbij het deel van de vergoeding dat niet bij wet \ngericht is vrijgesteld bruto wordt uitgekeerd.",
    "Met ingang van 1 of 3 juli 2023 wordt artikel 16 vervangen door:\nARTIKEL 16\nINLENERSBELONING\n1. i.  thuiswerkvergoedingen;."
  ]
}