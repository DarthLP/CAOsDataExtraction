{
  "General information": [
    "CAO\nBanken  \n1 januari 2017 \n1 januari 2019",
    "Partijen bij deze cao\nWerkgeversvereniging Banken \nhierna ‘WVB’\npartij ter ene zijde \nen\nDe Unie\nCNV Vakmensen \nhierna ‘de vakorganisaties’\ngezamenlijk partij ter andere zijde\nzijn op 27 januari 2017 te Amsterdam onderstaande cao \novereengekomen voor de periode 1 januari 2017 tot 1 januari 2019.",
    "1.5 Looptijd\nDeze cao geldt van 1 januari 2017 tot 1 januari 2019 en wordt steeds \nstilzwijgend met één jaar verlengd, tenzij ten minste één partij deze \ncao uiterlijk drie maanden voor het einde van de looptijd schriftelijk heeft opgezegd."
  ],
  "Wage information": [
    "2 Definities\nIn deze cao worden definities cursief weergegeven. \nAlgemeen erkende feestdag\nNieuwjaarsdag, Goede Vrijdag, Eerste en Tweede Paasdag, Koningsdag, \nHemelvaartsdag, Eerste en Tweede Pinksterdag, Eerste en Tweede \nKerstdag.\nArbeidsduur\nDe met u overeengekomen arbeidsduur per week.\nBasis arbeidsduur \nGemiddeld 36 uur per week.\nContactadres van cao-partijen\np/a Werkgeversvereniging Banken:\nBezoekadres: Gustav Mahlerplein 29-35, 1082 MS AmsterdamPostadres: Postbus 7400, 1007 JK Amsterdam\nFunctiemaandsalaris *) \nUw functiesalaris gedeeld door 12.\nFunctiesalaris *)\nHet voor de medewerker op jaarbasis geldende schaalbedrag dat hoort \nbij de salarisschaal op basis waarvan hij wordt gesalarieerd.\nInleenkracht \nDegene die, anders dan op basis van een overeenkomst van opdracht met werkgever of een door de werkgever met een derde gesloten aannemingsovereenkomst, werkzaamheden verricht bij de werkgever, \nzonder met hem een arbeidsovereenkomst te zijn aangegaan.\nJaarinkomen *)\nUw jaarsalaris inclusief een eventuele zaterdagtoeslag, arbeidsmarkt-\ntoeslag en/of persoonlijke toeslag.\nCAO Banken 14\nJaarsalaris *)\nUw persoonlijk functiesalaris, vermeerderd met de vakantietoeslag, dertiende maand, een eventuele beoordelingstoeslag, ploegentoeslag \nen/of gewenningsuitkering.\nMaandinkomen *)\nUw jaarinkomen gedeeld door 12.\nMaandsalaris *)\nUw jaarsalaris gedeeld door 12.\nMantelzorger\nDegene die onbetaald zorgen voor een chronisch zieke, gehandicapte \nof hulpbehoevende ouder, kind of ander familielid, vriend of buur, omdat ze een persoonlijke band hebben met die persoon. De zorg die \nzij geven is langdurig, intensief en afhankelijk van de behoefte van de \nzorgbehoevende. Deze zorg overstijgt de gewone zorg van mensen qua \nduur, intensiteit of zwaarte.\nMedewerker\nDegene die met de werkgever een arbeidsovereenkomst heeft gesloten \nen zijn standplaats in Nederland heeft, niet zijnde een vakantiekracht, \nbestuurder van een bank of hoogste functionaris die rechtstreeks betrokken is bij het bepalen van het ondernemingsbeleid.\nIn deze cao wordt de medewerker, voor zover mogelijk, aangesproken \nmet u, en waar hij wordt geschreven, kan ook zij worden gelezen.\nPartner\nDe echtgenoot/echtgenote of geregistreerde partner van de medewerker of de persoon met wie de medewerker ongehuwd samenwoont en een \ngemeenschappelijke huishouding voert, tenzij het een persoon betreft \nmet wie bloedverwantschap in de eerste of tweede graad bestaat. Er  \nis sprake van een gezamenlijke huishouding als twee ongehuwde of \nniet-geregistreerde personen hun hoofdverblijf hebben in dezelfde woning en blijk geven zorg te dragen voor elkaar door middel van het leveren van een bijdrage in de kosten van de huishouding dan wel op \nandere wijze in elkaars verzorging voorzien.\nCAO Banken 16Persoonlijk functiemaandsalaris *)\nUw persoonlijk functiesalaris gedeeld door 12.\nPersoonlijk functiesalaris *)\nHet voor u op jaarbasis geldende functiesalaris naar rato van de \novereengekomen arbeidsduur inclusief een eventuele bovenschalig-heid.\nUurloon\nUw persoonlijk functiesalaris gedeeld door 52 keer de overeengekomen arbeidsduur per week.\nVakantiekracht\nScholieren, studenten en andere studerenden, die in aansluiting op \nhet volgen van onderwijs gedurende de (zomer)vakantie van hun \nonderwijsinstelling tijdelijk werkzaamheden verrichten, en die niet aansluitend werkzaamheden blijven verrichten in dienst van de \nwerkgever.\nVertegenwoordigend overleg\nElke werknemersvertegenwoordiging die zijn basis vindt in de Wet  \nop de Ondernemingsraden zoals bijvoorbeeld de ondernemingsraad, \nmedewerkersvergadering of personeelsvertegenwoordiging.\nWerkgever\nDe bank of financiële instelling, zoals vermeld in de lijst ‘Deelnemende \nbanken en financiële instellingen’ (op ingangsdatum van de cao), dan wel zoals die is aangemeld bij het ministerie van Sociale Zaken en \nWerkgelegenheid indien sprake is van toetreding tot deze cao geduren-\nde deze looptijd.\n*) In bijlage 1 treft u een overzicht aan van de inkomensbestanddelen",
    "6.1 Functiewaardering\nElke werkgever gebruikt een door cao-partijen erkend systeem van \nfunctiewaardering waarbij de functies worden ingedeeld in functie-\ngroepen. Uw werkgever publiceert het voor zijn onderneming vast-\ngestelde systeem op zodanige wijze dat alle medewerkers hiervan kennis kunnen nemen.\nBij iedere functiegroep hoort een salarisschaal met een minimum-  \nen maximumsalaris conform artikel 6.9.",
    "6.2 Erkende systemen De erkende systemen voor functiewaardering zijn Basys en Hay.\n\nDe indeling van de functies in de verschillende functiegroepen, zoals \nopgenomen in artikel 6.9, is gebaseerd op de functiewaardering \nvolgens Basys. Uw functie is of zal worden ingedeeld in een van de \nfunctiegroepen.\n\nHet staat uw werkgever echter vrij een andere methode van \nfunctiewaardering te hanteren, maar dan moet die methode wel \ncorreleerbaar zijn aan een van de bovengenoemde systemen voor \nfunctiewaardering. Cao-partijen toetsen en stellen vast of daaraan wordt voldaan.",
    "6.7 Structurele inkomensaanpassing \nPer 1 januari 2018 worden functiesalarissen van de medewerkers \nverhoogd met 1,5% De bedragen uit de salaristabel in artikel 6.9 worden per die datum eveneens met dit percentage verhoogd.",
    "6.8 Eenmalige uitkering\nMedewerkers die op 1 april 2017 in dienst zijn, ontvangen in april \n2017 een eenmalige uitkering van 1 500,- bruto. Medewerkers met \neen arbeidsduur korter dan gemiddeld 36 uur per week ontvangen de eenmalige uitkering naar rato.",
    "6.9 Salarisschalen\n Salaristabel bruto functiesalarissen per 1 januari 2017  \nop basis van 36-urige werkweek \nSalarisschaal   3 4 5 6 7\nBasyspunten   70-95 96-122 123-150 151-179 180-209\nFunctie-aanvangssalaris         22.527,08 25.228,63\nFunctiejaar 1      23.307,76 26.103,50\n  2     21.580,07 24.084,74 26.978,93\n  3    22.274,40 24.864,88 27.854,36\n  4   20.592,00 22.969,26 25.642,37 28.729,24\n  5   21.211,58 23.664,14 26.419,86 29.604,66\n  6  21.831,16 24.357,93 27.198,45 30.479,21\n  7 20.833,08 22.450,76 25.054,37 27.978,05 31.363,94\n  8 21.407,91 23.072,97 25.747,66 28.753,45 32.249,70\n  9 21.981,72 23.693,59 26.441,48 29.534,13 33.133,33\n  10 22.558,12 24.311,61 27.135,27 30.311,22 34.015,40\n  11 23.130,34 24.934,34 27.831,71 31.098,62 34.899,05\nFunctie-eindsalaris 12 23.706,75 25.553,94 28.525,00 31.883,90 35.783,21\n\n8 9 10 11 12 13 14 15\n210-240 241-272 273-305 306-339 340-374 375-410 411-447 448-485\n28.312,86 31.862,11 36.471,75 41.693,32 48.432,84 56.248,22 65.895,28 77.443,81\n29.299,35 32.984,49 37.799,33 43.168,18 50.138,32 58.231,88 68.224,75 80.185,68\n30.284,27 34.105,24 39.105,64 44.650,83 51.844,89 60.219,28 70.554,74 82.929,70\n31.278,34 35.228,13 40.331,16 46.118,95 53.550,38 62.202,38 72.886,93 85.671,05\n32.273,11 36.351,57 41.618,34 47.586,02 55.256,40 64.187,66 75.214,75 88.413,47\n33.269,47 37.472,87 42.904,47 49.051,47 56.997,01 66.172,36 77.545,83 91.154,81\n34.264,22 38.596,85 44.192,78 50.517,98 58.665,23 68.158,17 79.874,22 93.896,68\n35.258,44 39.718,67 45.755,91 51.985,04 60.373,39 70.140,19 82.205,84 96.638,56\n36.254,80 40.838,90 46.760,12 53.452,67 62.077,79 72.124,38 84.534,77 99.381,52\n37.249,03 41.961,27 48.041,39 54.918,64 63.784,36 74.110,71 86.865,85 102.123,39\n38.244,34 43.083,11 49.321,58 56.385,69 65.488,23 76.095,97 89.194,78 104.864,74\n39.239,62 44.210,48 50.600,14 57.852,23 67.194,80 78.080,13 91.526,94 107.608,21\n40.234,93 45.336,55 51.881,94 59.319,29 68.899,75 80.064,87 93.856,95 110.347,41",
    "Salaristabel bruto functiesalarissen per 1 januari 2018 \n op basis van 36-urige werkweek \n6.10  Bruto minimum(jeugd)loon\nHet bruto minimum(jeugd)loon bedraagt bij een voltijd dienstverband \neen percentage van het wettelijk minimumloon. Deze percentages zijn \ndoor de overheid vastgesteld. \n6.11  InschalingU wordt beloond volgens de salarisschaal die behoort bij de functie-groep waarin uw functie is ingedeeld. \nBij de inschaling in een salarisschaal wordt aan u een bepaald \nfunctiejaar toegekend.\n6.12 Inschaling in opleidingsfase\nU kunt tijdelijk één salarisniveau lager worden ingedeeld als u wordt \nopgeleid voor een functie en u nog niet alle taken in deze functie vervult. De duur van de opleidingsfase wordt schriftelijk vastgelegd.  \nNa succesvolle afronding daarvan krijgt u het functiesalaris dat past \nbij uw functieniveau.Salarisschaal   3 4 5 6 7\nBasyspunten   70-95 96-122 123-150 151-179 180-209\nFunctie-aanvangssalaris         22.864,99 25.607,06\nFunctiejaar 1      23.657,38 26.495,05\n  2     21.903,77 24.446,01 27.383,61\n  3    22.608,52 25.237,85 28.272,18\n  4   20.900,88 23.313,80 26.027,01 29.160,18\n  5   21.529,75 24.019,10 26.816,16 30.048,73\n  6  22.158,63 24.723,30 27.606,43 30.936,40\n  7 21.145,58 22.787,52 25.430,19 28.397,72 31.834,40\n  8 21.729,03 23.419,06 26.133,87 29.184,75 32.733,45\n  9 22.311,45 24.048,99 26.838,10 29.977,14 33.630,33\n  10 22.896,49 24.676,28 27.542,30 30.765,89 34.525,63\n  11 23.477,30 25.308,36 28.249,19 31.565,10 35.422,54\nFunctie-eindsalaris 12 24.062,35 25.937,25 28.952,88 32.362,16 36.319,96\n\n8 9 10 11 12 13 14 15\n210-240 241-272 273-305 306-339 340-374 375-410 411-447 448-485\n28.737,55 32.340,04 37.018,83 42.318,72 49.159,33 57.091,94 66.883,71 78.605,47\n29.738,84 33.479,26 38.366,32 43.815,70 50.890,39 59.105,36 69.248,12 81.388,47\n30.738,53 34.616,82 39.692,22 45.320,59 52.622,56 61.122,57 71.613,06 84.173,65\n31.747,52 35.756,55 40.936,13 46.810,73 54.353,64 63.135,42 73.980,23 86.959,12\n32.757,21 36.896,84 42.242,62 48.299,81 56.085,25 65.150,47 76.342,97 89.739,67\n33.768,51 38.034,96 43.548,04 49.787,24 57.851,97 67.164,95 78.709,02 92.522,13\n34.778,18 39.175,80 44.855,67 51.275,75 59.545,21 69.180,54 81.072,33 95.305,13\n35.787,32 40.314,45 46.442,25 52.764,82 61.278,99 71.192,29 83.438,93 98.088,14\n36.798,62 41.451,48 47.461,52 54.254,46 63.008,96 73.206,25 85.802,79 100.872,24\n37.807,77 42.590,69 48.762,01 55.742,42 64.741,13 75.222,37 88.270,34 103.655,24\n38.818,01 43.729,36 50.061,40 57.231,48 66.470,55 77.237,41 90.532,70 106.437,71\n39.828,21 44.873,64 51.359,14 58.720,01 68.202,72 79.251,33 92.899,84 109.222,33\n40.838,45 46.016,60 52.660,17 60.209,08 69.933,25 81.265,84 95.264,80 112.002,62",
    "6.16 Beoordelingstoeslag\n\nUw werkgever zal een toeslag van maximaal 15% van het persoonlijk \nfunctiesalaris gebruiken voor honorering van de wijze waarop u uw \nfunctie uitoefent en voor de beloning van het resultaat daarvan. Daarbij wordt het in artikel 6.13 bedoelde beoordelingssysteem \ngebruikt door werkgevers zonder eigen beoordelingssysteem. \n\nUw beoordelingstoeslag zal ieder jaar opnieuw worden vastgesteld en \nkan maandelijks, per kwartaal, per halfjaar of per jaar worden \nuitbetaald.\n\nDe beoordeling en de daaraan verbonden toeslag heeft betrekking op \nde wijze van functie-uitoefening en het resultaat daarvan:\na van u als de individuele medewerker;\nb van het organisatorisch verband waarin u werkzaam bent  \n(afdeling, team, projectgroep etc.).",
    "9.1 Vakantietoeslag \nU ontvangt jaarlijks een vakantietoeslag van 8% van het op de \nbetaaldatum voor u geldende persoonlijk functiesalaris, eventuele \nbeoordelingstoeslag, ploegentoeslag en/of gewenningsuitkering. \nDe vakantietoeslag wordt berekend over 12 maanden. De 12-maands-\nperiode kan gelijk lopen met een kalenderjaar, maar dat hoeft niet.\nUw werkgever stelt de betaaldatum vast, waarbij geldt dat deze moet \nliggen tussen 1 mei en 1 juli van enig jaar. Indien de 12-maands-periode gelijk loopt met het kalenderjaar en u in dienst treedt na de \nbetaaldatum, of indien de proeftijd op de betaaldatum nog niet is \nbeëindigd, ontvangt u de vakantietoeslag uiterlijk in de maand december van dat jaar.\nBij tussentijdse in- of uitdiensttreding of bij wijziging van de arbeids-\nduur wordt de vakantietoeslag naar evenredigheid berekend en zo \nnodig verrekend.\nAls u uit dienst treedt wegens pensionering vindt geen verrekening \nplaats van teveel betaalde vakantietoeslag.\nUw werkgever kan de vakantietoeslag ook maandelijks betalen of als \nonderdeel toevoegen aan een arbeidsvoorwaardenkeuzesysteem.",
    "9.2 Dertiende maand\nAan het einde of kort na afloop van het kalenderjaar ontvangt u een \nuitkering ter grootte van een twaalfde deel van het voor u geldende persoonlijk functiesalaris, eventuele beoordelingstoeslag, ploegen-\ntoeslag en/of gewenningsuitkering.\nBij tussentijdse in- of uitdiensttreding of bij wijziging van de arbeids-\nduur wordt de dertiende maand naar evenredigheid berekend.",
    "Bijlage 1 Matrix met de belonings- en salariscomponenten\n\nArbeidsmarkttoeslag (wordt berekend over)\nBeoordelingstoeslag (wordt berekend over Persoonlijk functiesalaris)Bovenschaligheid (wordt berekend over)Dertiende maand (1/12e deel, wordt berekend over)\nGewenningstoeslag (wordt berekend over Ploegentoeslag)\nOverwerk (wordt berekend over Uurloon, inclusief evt. Zaterdagtoeslag)Pensioen (PGS) (wordt berekend over) Persoonlijke toeslag (wordt berekend over)Ploegentoeslag (wordt berekend over)Vakantietoeslag (8%, wordt berekend over)Waarnemingstoeslag (wordt berekend over)\nZaterdagtoeslag (wordt berekend over Uurloon)\nBelonings- en salarisalariscomponenten waaruit cao-begrippen zijn opgebouwd+ – –\n+ + –\n+  – –\n+  +  + \n+ + –\n+ +  –\n+ + +\n+ + –\n+  +  –\n+  +  + \n+  – –\n+ + –CAO-begrippen\nFunctiesalaris (salarisschaal op \njaarbasis bij 36-urige werkweek)\nBovenschaligheid\nPloegentoeslag / \nToeslag verschoven uren\n\n– – – – – – – – –\n– – – – – – – – –\n– – – – – – – – –\n+ + – – – – – – –\n– – – – – – – – –\n– – – – – – – – –\n+ + + +\n– – – – – – – – –\n– – – – – – – – –\n+ + – – – – – – –\n– – – – – – – – –\n– – – – – – – – –Gewenningstoeslag\nBeoordelingstoeslagVakantietoeslag13e maand\nPersoonlijke toeslag\nZaterdagtoeslagArbeidsmarktoeslagOverwerktoeslagWaarnemingstoeslag\n\nFunctiesalaris (bestaat uit)\n Functiemaandsalaris (bestaat uit)\nPersoonlijk functiesalaris (bestaat uit)* Persoonlijk functiemaandsalaris (bestaat uit)*\nUurloon (bestaat uit)\nJaarsalaris (bestaat uit)*Maandsalaris (bestaat uit)*Jaarinkomen (bestaat uit)*Maandinkomen (bestaat uit)*\nBelonings- en salarisalariscomponenten waaruit cao-begrippen zijn opgebouwd\n* Naar rato van de overeengekomen arbeidsduur+  – –\n:12 – –\n+ + –\n:12 :12 –\n:1.872 :1.872 –\n+ + +\n:12 :12 :12\n+ + +\n:12 :12 :12Functiesalaris (salarisschaal op \njaarbasis bij 36-urige werkweek)\nBovenschaligheid\nPloegentoeslag / \nToeslag verschoven uren\nCAO-begrippen\nArbeidsduur: De met u overeengekomen arbeidsduur per week.\nBasis arbeidsduur: Gemiddeld 36 uur per week.Functiemaandsalaris: Uw functiesalaris gedeeld door 12.Functiesalaris: Het voor u op jaarbasis geldende schaalbedrag dat hoort bij de salarisschaal op basis waarvan u wordt gesalarieerd, uitgaande van de basis arbeidsduur.\nJaarinkomen: Uw jaarsalaris inclusief een eventuele zaterdagtoeslag, arbeidsmarkttoeslag en/of \npersoonlijke toeslag.Jaarsalaris: Uw persoonlijk functiesalaris, vermeerderd met de vakantietoeslag, dertiende maand, een eventuele beoordelingstoeslag,  ploegentoeslag en/of gewenningsuitkering.Maandsalaris: Uw jaarsalaris gedeeld door 12.Maandinkomen: Uw jaarinkomen gedeeld door 12.Persoonlijk functiemaandsalaris: Uw persoonlijk functiesalaris gedeeld door 12.\n\n– – – – – – – – –\n– – – – – – – – –\n– – – – – – – – –\n– – – – – – – – –\n– – – – – – – – –\n+ + + + – – – – –\n:12 :12 :12 :12 – – – – –\n+ + + + + + + – –\n:12 :12 :12 : 12 :12 :12 :12 – –Gewenningstoeslag\nBeoordelingstoeslagVakantietoeslag13e maand\nPersoonlijke toeslag\nZaterdagtoeslagArbeidsmarktoeslagOverwerktoeslagWaarnemingstoeslag\nPersoonlijk functiesalaris: Het voor u op jaarbasis geldende functiesalaris naar rato van de \novereengekomen arbeidsduur inclusief een eventuele bovenschaligheid.Persoonlijke toeslag: De persoonlijke toeslag wordt geen onderdeel van uw persoonlijk functiesalaris.Uurloon: Uw persoonlijk functiesalaris gedeeld door 52 keer de overeengekomen arbeidsduur per week.\nWaarnemingstoeslag: De vergoeding telt niet mee als grondslag voor de berekening van enige andere in \nde cao genoemde vergoeding, toeslag of uitkering en ook niet voor de berekening van de pensioengrondslag."
  ],
  "Pension information": [
    "7.4 Aanpassing arbeidsduur ouderen: 80-80-100 regeling  (alternatief voor de regeling vitaliteitsverlof)\nAls u op enig moment minder dan zeven jaar van uw AOW-gerechtigde leeftijd verwijderd en ten minste zeven jaar in dienst bent, dan kunt u \neen beroep doen op de 80-80-100 regeling (80% werken-80% \ninkomen-100% pensioenopbouw). \nU kunt uw werkgever verzoeken om tot aan uw uitdiensttreding uw \narbeidsduur met maximaal 20% te bekorten met behoud van \npensioenopbouw van 100% binnen de daarvoor geldende wettelijke \nkaders. De arbeidsduur die u had tot twee jaar voordat de regeling ingaat is bepalend voor de berekening van bovengenoemde percen-tages. Uw arbeidsvoorwaarden worden dan naar rato aangepast, maar \nuw pensioenopbouw wordt in deze periode volledig voortgezet (80-80-\n100 regeling).\nAls u op uw 60ste levensjaar minder dan zeven dienstjaren hebt \nopgebouwd, dan kunt u van deze regeling gebruik maken gedurende maximaal de helft van het aantal dienstjaren dat u kunt bereiken bij \nuw werkgever tot aan de AOW-gerechtigde leeftijd.\nDe dag waarop de regeling ingaat is bepalend voor de berekening van \nde lengte van het dienstverband en maximale duur van de regeling \nvoor u.\nDe procedure voor het aanvragen van de aanpassing van de arbeids-\nduur, die geldt op grond van de Wet flexibel werken, is hier van toepassing.",
    "10.9 WGA-hiaat en WGA/IVA-excedent\nAls uw werkgever een WGA-hiaatverzekering afsluit, is hij gerechtigd \nbij u 50% van de premie in rekening te brengen.\nUw werkgever treft een WGA/IVA-excedentvoorziening, die voorziet in \naanvullende uitkeringen bij arbeidsongeschiktheid vanaf het derde \nziektejaar. Uw werkgever mag ten hoogste een kwart van de premie-\nlasten van die voorziening bij u in rekening brengen.",
    "11.1 Pensioenprotocol 2006 \nUw werkgever treft voor al haar medewerkers, zonder leeftijdsgrens, \neen pensioenvoorziening die een ouderdomspensioen, partnerpensioen \nen wezenpensioen omvat. \nUw werkgever is verplicht om pensioenvoorzieningen toe te passen die \nminimaal voldoen aan de bepalingen in deze pensioenregeling.",
    "11.2 Toetreding tot Pensioenprotocol 2006\nU treedt toe tot de bij uw werkgever bestaande of nog te treffen algemene pensioenvoorzieningen.\nIndien het dienstverband een half jaar of korter heeft geduurd, mag  \nde pensioenaanspraak, onder teruggave van de werknemerspremie, \nvervallen. Dit is niet van toepassing na waardeoverdracht.",
    "11.3 Pensioenvormen\nHet pensioen kan de vorm hebben van:\n– een eindloonregeling;\n– een geïndexeerde middelloonregeling (indexatieambitie:  \nloon- of prijsindex);\n– een collectieve beschikbare premieregeling (CDC-regeling);\n– een individuele beschikbare premieregeling\n– of combinaties daarvan (hybride regeling).",
    "11.4 Definities en normen \nEen pensioenvoorziening van uw werkgever voldoet ten minste aan de volgende normen:– de pensioengrondslag is gelijk aan het pensioengevend salaris \nminus de franchise. Over de franchise wordt geen pensioen \nopgebouwd omdat rekening wordt gehouden met de AOW-uitkering (Algemene Ouderdomswet);\n– het pensioengevend salaris is gelijk aan het jaarsalaris, indien en \nvoor zover dat het wettelijk toegestane maximum pensioengevend salaris, gebaseerd op een voltijds dienstverband ,niet overschrijdt. \nPer werkgever kunnen verdergaande voorzieningen worden \ngetroffen; \n– de pensioenrichtleeftijd is in 2017 67 jaar en met ingang van  \n1 januari 2018 68 jaar;\n– het levenslang (huwelijks)partnerpensioen bedraagt 70% van het \ndoor de deelnemer bereikte of te bereiken ouderdomspensioen; \n– het wezenpensioen is per kind gelijk aan 14% van het door de deelnemer bereikte of te bereiken ouderdomspensioen. Het aantal kinderen dat voor een wezenpensioen in aanmerking komt, mag \nworden beperkt tot twee. \nDe pensioenvoorziening dient te voorzien in de mogelijkheid om binnen het kader van de 80-80-100 regeling pensioen op te bouwen.\nUw werkgever kan van de minimumeisen per onderdeel afwijken als  \nin overleg met de vakorganisaties over pensioenopbouwpercentage, franchise-niveau, premiehoogte en werknemersbijdrage een met deze elementen samenhangende afspraak wordt gemaakt.",
    "11.5 Eindloonregeling \nEen eindloonregeling heeft naast de overige voorwaarden in dit \nhoofd stuk tenminste de volgende elementen:\n– een opbouwpercentage van 1,5% per deelnemersjaar;\n– een maximale franchise van 1 18.506,34 per 1 januari 2017,  aan te passen aan de algemene loonontwikkeling van deze cao.",
    "11.6  Geïndexeerde middelloonregeling\nEen geïndexeerde middelloonregeling heeft naast de overige \nvoorwaarden in dit hoofdstuk tenminste de volgende elementen:\n– een opbouwpercentage van 1,75% per deelnemersjaar;\n– een maximale franchise van 1 18.506,34 per 1 januari 2017,  \naan te passen aan de algemene loonontwikkeling van deze cao.",
    "11.7 CDC-regeling\nEen CDC-regeling heeft naast de overige voorwaarden in dit hoofdstuk \ntenminste de volgende elementen:– een opbouwpercentage van 1,75% per deelnemersjaar;\n– een maximale franchise van 1 18.506,34 per 1 januari 2017,  aan te passen aan de algemene loonontwikkeling van deze cao.",
    "11.8 Individuele DC-regeling\nEen individuele DC-regeling heeft naast de overige voorwaarden in  dit hoofdstuk tenminste de volgende elementen:– een ambitie van 1,875% van de pensioengrondslag aan opbouw \nper deelnemersjaar;\n– de franchise is de fiscaal toegestane minimale franchise;\n–  de door de fiscus gepubliceerde DC-staffel op basis van 3% rekenrente, staffel 2;\n– de mogelijkheid om na pensioendatum door te beleggen.",
    "11.10 Verdeling van de pensioenkosten\nPremiekosten (exclusief administratie- en uitvoeringskosten) tot 15% van de som van de loonsom op jaarbasis zijn voor rekening van uw \nwerkgever. \nUw eigen bijdrage wordt niet individueel, maar collectief bepaald en is \neen voor iedere medewerker bij de betreffende werkgever gelijk \npercentage van zijn pensioengrondslag.\nVan de premiekosten boven 15% van de loonsom betaalt u maximaal \nde helft. \nDe grens van 15% van de loonsom is niet van toepassing op werk-\ngevers die al voor 10 maart 2005 met het vertegenwoordigend overleg \nof de deelnemersraad een eigen bijdrageregeling met een lagere grens \nwaren overeengekomen.\nWanneer u deelneemt aan de 80-80-100 regeling wordt uw bijdrage \naan de pensioenregeling op dezelfde wijze berekend met dien \nverstande dat bij de berekening van de maximumpremie wordt uitge  gaan van de pensioengrondslag die behoort bij de arbeidsduur  \ndie gold voorafgaande aan deelname aan de 80-80-100 regeling.",
    "11.11 Deeltijdpensioen \nNa onderling overleg tussen u en uw werkgever kan van de pensioen-\nrichtleeftijd worden afgeweken onder actuarieel neutrale herberekening van de uitkering.\nMet wederzijdse instemming van u en uw werkgever kan deeltijd-\npensioen worden afgesproken.",
    "11.14 Pensioenopbouw gedurende eerste twee ziektejaren\nTijdens de eerste twee ziektejaren wordt uw pensioenopbouw voort-\ngezet op basis van uw laatstverdiende pensioengevend salaris.",
    "11.15 Pensioenopbouw na eerste twee ziektejaren\nAls u ten minste 65% arbeidsongeschikt bent, u recht heeft op een IVA- dan wel WGA-uitkering en onder de pensioenregeling valt wordt \nde pensioenopbouw ongewijzigd voortgezet, zolang u een arbeids-\nongeschikt heidsuitkering ontvangt. \nUw pensioengrondslag wordt vastgesteld op het moment van één jaar \nna het intreden van de arbeidsongeschiktheid. De pensioengrondslag wordt niet meer geacht te wijzigen, met uitzondering van wettelijke wijzigingen. Uw werkgever streeft naar aanpassing aan de algemene \nloonontwikkeling in de CAO Banken, dan wel volgens de prijsindex.\nU bent in deze periode geen deelnemersbijdrage verschuldigd, behalve \nvoor individuele aanvullende pensioenvoorzieningen.",
    "8.19 Prepensioneringsverlof\nIn de periode van twee jaar voorafgaand aan uw pensionering of die \nvan uw partner hebt u recht op in totaal vier dagen doorbetaald prepensioneringsverlof om cursussen over dit onderwerp te volgen."
  ],
  "Leave information": [
    "8.1  Vakantie-uren\nMedewerkers met een arbeidsovereenkomst van gemiddeld 36 uur per \nweek hebben recht op 144 wettelijke en op 57,6 bovenwettelijke \nvakantie-uren per jaar. Uitgezonderd daarvan zijn de medewerkers in de leeftijdsgroep 55 t/m 59 jaar die op 1 juli 2014 in dienst waren.  \nZij hebben tot 1 januari 2018 recht op 144 wettelijke en op 72 boven-\nwettelijke vakantie-uren. \nVoor de bepaling van uw leeftijd geldt de leeftijd die u in de loop van \nhet kalenderjaar bereikt.\nIn geval van delen van uren worden de vakantierechten naar boven op \nhalve of hele uren afgerond.\nBij een andere arbeidsduur of aanvang/einde van de arbeidsovereen-\nkomst in de loop van een jaar krijgt u de vakantie-uren naar even-\nredigheid. Treedt u in de loop van de maand in of uit dienst, dan telt \ndeze maand niet mee voor de vaststelling van het evenredige deel van \nde vakantie-uren.",
    "8.2 Toekenning in tijd en/of geld\nDe wettelijke vakantie-uren (4 x de wekelijkse arbeidsduur) worden  \nin tijd toegekend. De overige vakantie-uren kunnen desgewenst als \nonderdeel van een arbeidsvoorwaardenkeuzesysteem in geld worden toegekend. Bovenwettelijke vakantie-uren worden uitbetaald tegen 116,33% van het dan geldende uurloon.\nIndien uw werkgever ervoor kiest om de vakantie-uren van artikel 8.1 \n(gedeeltelijk) in geld toe te kennen heeft u jaarlijks het recht om ten \nminste het bovenwettelijke deel van vakantie-uren dat in geld is \nuitgekeerd te kopen.",
    "8.3 Aanvraag en opname van vakantie\nU neemt ten minste eenmaal per jaar een vakantie van twee aaneen-\ngesloten weken op. Samen met uw werkgever ziet u er op toe dat u jaarlijks in ieder geval de u toekomende wettelijke vakantie opneemt. \nUw leidinggevende stelt, na overleg met u, uw vakantie vast, zoveel \nmogelijk overeenkomstig uw wensen, tenzij gewichtige bedrijfs-belangen zich daartegen verzetten.",
    "8.4  Vakantie en arbeidsongeschiktheid\n8.4.1  Arbeidsongeschikt zijn voordat u op vakantie gaat\nAls u (gedeeltelijk) arbeidsongeschikt bent gaat de opbouw van \nvakantie-uren gewoon door. \nAls u tijdens ziekte met vakantie wilt gaan moet u dit ook met uw \nleidinggevende overleggen. De vakantie die u dan opneemt wordt op  de gebruikelijke wijze van uw saldo vakantie-uren afgeboekt.\n8.4.2  Arbeidsongeschikt worden tijdens vakantie\nAls u tijdens uw vakantie ziek wordt, worden de daardoor gemiste \nvakantie-uren niet als vakantie beschouwd als u zich houdt aan de \ngedragsregels bij ziekte. Bovendien moet u uw werkgever onmiddellijk \nvan uw ziekte in kennis stellen en zich aan de voorschriften houden. \nVan u wordt verwacht dat u een arts raadpleegt en dat u een medische verklaring over de aard en de duur van de ziekte overlegt. \nMocht u in uitzonderingsgevallen een dergelijke medische verklaring \nniet kunnen bemachtigen, dan kunnen aard en duur van de ziekte bijvoorbeeld blijken uit nota’s wegens geneeskundige behandeling.",
    "8.5 Het kopen en verkopen van vakantie-uren\nU kunt jaarlijks vakantie-uren kopen of verkopen. Uw werkgever bepaalt na overleg met het vertegenwoordigend overleg het maximaal \naantal vakantie-uren dat een medewerker jaarlijks kan kopen of \nverkopen.\nIn geval van verkoop dient in ieder geval het wettelijk minimum aantal \nvakantie-uren (vier maal de overeengekomen arbeidsduur) te resteren.\nNaast hetgeen is bepaald in artikel 8.2, kunt u jaarlijks ten minste het \naantal vakantie-uren gelijk aan de gemiddeld overeengekomen \narbeids duur kopen.\nVakantie-uren worden gekocht en verkocht tegen 116,33% van het \ndan geldende uurloon.",
    "8.6 Regeling vitaliteitsverlof Vitaliteit is een belangrijk element in het kader van duurzame \ninzetbaarheid. Het behelst een combinatie van energie en motivatie. \nWerken aan vitaliteit is een verantwoordelijkheid van u en uw werk-\ngever. Daarom kunt u, als u minimaal zeven jaar in dienst bent, eens \nin de zeven jaar, twee maanden aaneengesloten vitaliteitsverlof-\naanvragen om op deze manier te werken aan uw vitaliteit. \nU ontvangt in de eerste maand van uw verlof 70% van uw maand-\ninkomen en in de tweede maand 40%. Uw werkgever kan er voor \nkiezen om het equivalent van deze percentages gelijkelijk te verdelen \nover de twee maanden. In de periode van het vitaliteitsverlof zal uw pensioenopbouw volledig worden voortgezet.\nVoor de bepaling van het aantal dienstjaren telt in deze regeling een \nvoorafgaande periode van inhuur als inleenkracht mee. \nDe peildatum voor het berekenen van de genoemde zeven-jarentermijn \nis het moment waarop u gebruik gaat maken van deze regeling.\nDesgewenst kunt u in overleg met uw werkgever de periode van twee \nmaanden vitaliteitsverlof met vakantie-uren of (on)betaald verlof \naanvullen tot ten hoogste drie maanden aaneengesloten verlof. U  \nkunt niet minder dan twee maanden vitaliteitsverlof aanvragen.",
    "8.7 Procedure aanvraag vitaliteitsverlof\nDe aanvraagprocedure regelt uw werkgever in overleg met het vertegenwoordigend overleg. \nIn ieder geval:\n– worden aanvragen voor vitaliteitsverlof gehonoreerd, tenzij zwaarwegende bedrijfsbelangen zich daartegen verzetten. Als dat \nlaatste het geval is zal uw werkgever met u overleggen over een \npassende oplossing. Uw werkgever en u komen in onderling overleg overeen of en wanneer het vitaliteitsverlof wordt opgenomen;\n– blijft het dienstverband gedurende het vitaliteitsverlof bestaan.\nGedurende het vitaliteitsverlof bouwt u geen vakantie-uren op.\nAls u tijdens de periode van het vitaliteitsverlof ziek wordt, loopt de \nperiode van het vitaliteitsverlof gewoon door. Als u door ziekte het \nvitaliteitsverlof niet (meer) kan besteden aan het beoogde doel, zal uw werkgever in redelijkheid meewerken aan een eerdere terugkeer binnen \nde organisatie. Criteria zijn daarbij onder meer uw belang bij een \nterugkeer op de werkplek, de door uw werkgever geregelde vervanging en de verstreken duur van het vitaliteitsverlof.",
    "8.11  Feestdagen Op algemeen erkende feestdagen heeft u recht op een vrije dag met \nbehoud van uw maandinkomen.\nAls het werk een vrije dag niet toelaat kan aan u gevraagd worden toch \nte werken.",
    "8.12 Wettelijk verlof op grond van de Wet arbeid en zorg\nAlle wettelijke verlofregelingen bij bijvoorbeeld zwangerschap en \nbevalling, adoptie en pleegzorg, ouderschap en kort- en langdurende zorg zijn van toepassing.",
    "8.13 Adoptieverlof\nIn aanvulling op de wettelijke regeling behoudt u tijdens de vier aaneengesloten weken verlof in verband met adoptie van een kind \nrecht op uw maandinkomen.",
    "8.14 Ouderschapsverlof\nIn aanvulling op de wettelijke regeling krijgt u bij ouderschapsverlof \neen aanvulling van maximaal 50 % van één maandinkomen, verdeeld over tenminste 4 weken. \nDaarnaast geldt het volgende:\n– het dienstverband blijft gedurende de periode van het (on)betaalde \nouderschapsverlof gehandhaafd;\n– de arbeidsvoorwaarden worden in die periode naar evenredigheid \nvan de (nieuwe) kortere arbeidsduur vastgesteld;\n– de personeelscondities blijven onverkort van kracht;\n– de pensioenregeling wordt gecontinueerd alsof het dienstverband wordt voortgezet zonder dat dit verlof wordt genoten;\n– na beëindiging van het verlof keert u terug in de functie die u \nvoordat het ouderschapsverlof begon vervulde, tenzij in onderling overleg anders is overeengekomen.",
    "8.15 Kortdurend zorgverlof\nIn aanvulling op de wettelijke regeling krijgt u bij kortdurend zorgverlof eenmaal per 12 maanden maximaal eenmaal de gemiddeld overeen-\ngekomen arbeidsduur per week vergoed tegen 100% van uw maand-\ninkomen. Deze aanvulling ontvangt u ook indien u als mantel zorger kortdurend zorgverlof opneemt.",
    "8.16 Buitengewoon verlof U heeft recht op buitengewoon verlof met behoud van uw maand-\ninkomen volgens de onderstaande tabel. \nIndien een bepaalde situatie ook wettelijk geregeld is, geldt de voor u meest gunstige bepaling. \nSituatie\nOverlijden van:\n– uw partner\n– een inwonend eigen, stief- of pleegkind\nOverlijden van:– een (schoon-, pleeg-, stief-) ouder\n– een grootouder\n– een niet-inwonend eigen, stief-of pleegkind of aangehuwd kind\n– een (half-, stief- of pleeg)broer/ zus, zwager of schoonzus \n– een kleinkind\nDuur verlof\nVan de dag van het overlijden tot \nen met de dag van de begrafenis.\nEén dag en als u de begrafenis \nbijwoont nog een tweede dag.\nAls u degene bent die de begrafenis regelt: van de dag van \nhet overlijden tot en met de dag \nvan de begrafenis.",
    "8.17 Seniorenverlof\nAls aan u op grond van de voormalige regeling uit de Algemene \nBank-CAO seniorenverlof is toegekend kunt u dit voortzetten. U kunt er \nook voor kiezen om het seniorenverlof om te zetten naar vitaliteitsverlof (artikel 8.6) of – vanaf uw 60ste levensjaar – naar de 80-80-100 \nregeling (artikel 7.4), binnen de voor die regelingen geldende \nvoorwaarden.",
    "8.18 Vakbondsverlof \nAls u lid bent van een van de besturende organen van de vak-\norganisaties of afdelingsafgevaardigde dan kunt u als het werk dat toelaat maximaal tien dagen per kalenderjaar betaald verlof krijgen om \nvakbondsvergaderingen te bezoeken. \nBent u vakbondslid zonder lid te zijn van besturende organen of geen \nafdelingsafgevaardigde dan kunt u als het werk dat toelaat voor zulke \nvergaderingen maximaal vier dagen per kalenderjaar verlof krijgen. \nVoor het volgen van cursussen van de vakorganisaties kunt u als het \nwerk dat toelaat maximaal zes dagen extra verlof krijgen, mits de cursus ook voor uw werkgever van belang is. \nVoor vakbondsoverleg bij uw werkgever krijgt u als uw lid bent van de \ndesbetreffende vakorganisatie de tijd vrij die daarvoor nodig is.\nEen vakorganisatie kan met de ondernemingsleiding nadere afspraken \nmaken over overschrijding van het maximum van tien dagen bijzonder verlof voor medewerkers die deel uitmaken van één der besturende \norganen van de vakorganisatie of afgevaardigde van een afdeling zijn \nals bovengenoemd. De totale faciliteit van gemiddeld tien dagen per \nmedewerker zal daarbij niet worden overschreden.",
    "8.19 Prepensioneringsverlof\nIn de periode van twee jaar voorafgaand aan uw pensionering of die \nvan uw partner hebt u recht op in totaal vier dagen doorbetaald prepensioneringsverlof om cursussen over dit onderwerp te volgen.",
    "8.20 Onbetaald verlof\nUw werkgever kan u in bijzondere omstandigheden op uw verzoek \nverlof zonder behoud van uw maandinkomen geven."
  ],
  "Termination information": [
    "5.3 Proeftijd\nMet uitzondering van een arbeidsovereenkomst met een duur van ten \nhoogste zes maanden kan een proeftijd worden overeengekomen van \nmaximaal twee maanden. De duur van de arbeidsovereenkomst is daarvoor niet van belang.\nTijdens de proeftijd mogen uw werkgever en u de arbeidsovereenkomst \nzonder opzegging en/of zonder opzegtermijn beëindigen.",
    "5.6 Opzegtermijnen\nOpzegging van uw arbeidsovereenkomst moet gebeuren tegen het \neinde van de maand.\nDe opzegtermijn is voor u één maand. De opzegtermijn voor uw \nwerkgever is twee maanden en is niet afhankelijk van de lengte van uw dienstverband (artikel 7:672 lid 6 BW).",
    "Uw werkgever kan met u in uw arbeidsovereenkomst een langere voor u \ngeldende opzegtermijn afspreken. In dat geval geldt voor uw werkgever dezelfde opzegtermijn als voor u, een en ander als bepaald in artikel \n7:672 lid 8 BW.",
    "5.7 Einde arbeidsovereenkomst bij bereiken AOW-gerechtigde leeftijd\nUw arbeidsovereenkomst voor onbepaalde tijd eindigt van rechtswege \nuiterlijk op de dag die vooraf gaat aan de dag waarop u de AOW-gerechtigde leeftijd bereikt.",
    "12.11 Sociaal plan\nHet totaal van maatregelen gericht op het in sociaal opzicht in goede banen leiden van ontslagen om bedrijfseconomische redenen, waar -onder de voorzieningen gericht op het voorkomen, verminderen of wegnemen van nadelige gevolgen voor u en uw collega’s, wordt neer -gelegd in een sociaal plan. Dit sociaal plan kan van toepassing zijn op de gevolgen hetzij van een bepaald voorgenomen besluit, hetzij van alle binnen een bepaalde periode vallende voorgenomen besluiten.",
    "12.14 Herplaatsingstermijnen in geval van reorganisatie\nIn geval van reorganisatie, waarvoor een sociaal plan is overeen-gekomen, gelden herplaatsingstermijnen voor uw werkgever. \nGedurende deze termijnen wordt u ondersteund en gefaciliteerd bij het \nvinden van een andere functie, binnen of buiten de organisatie van uw werkgever. Zoals bijvoorbeeld voor het voeren van sollicitatiegesprek-\nken en het volgen van een opleiding. \nDe lengte van de herplaatsingstermijnen is afhankelijk van de tijd dat u in dienst bent geweest:\n– twee maanden als de arbeidsovereenkomst korter dan vijf jaar heeft \ngeduurd;\n– drie maanden als de arbeidsovereenkomst 5 tot 10 jaar heeft \ngeduurd;\n– vier en een halve maand als de arbeidsovereenkomst 10 tot 15 jaar \nheeft geduurd;\n– zes maanden als de arbeidsovereenkomst 15 jaar of langer heeft geduurd."
  ],
  "Overtime information": [
    "7.1 Basis arbeidsduur\nEr geldt een basis arbeidsduur van gemiddeld 36 uur per week  \n(= 1872 uur per jaar).\nDe individuele werktijden worden vastgesteld in overleg tussen u en  \nuw werkgever (zie artikel 7.6).",
    "7.2 Langere arbeidsduur op grond van bedrijfsbelang\nIn afwijking van de basis arbeidsduur kan uw werkgever vanuit het \nbedrijfsbelang een arbeidsduur van meer dan gemiddeld 36 uur per \nweek maar niet meer dan 40 uur gemiddeld per week (= 2080 uur  per jaar) vaststellen. \nDeze langere arbeidsduur kan van toepassing zijn op:\na individuele medewerkers;\nb groepen van medewerkers. \nVoordat uw werkgever de langere arbeidsduur van toepassing verklaart \nop groepen van medewerkers, zal hij hierover overleggen met zijn \nvertegenwoordigend overleg. Uw werkgever geeft in dat overleg de redenen aan waarom hij de langere arbeidsduur op de desbetreffende \ngroep(en) medewerkers of functies van toepassing verklaart.",
    "7.5 Gebruikelijke werktijden en werken op zaterdag\nDe gebruikelijke werktijden zijn maandag tot en met vrijdag tussen \n7.00 uur en 21.00 uur en zaterdag tussen 8.00 uur en 17.00 uur. \nVoor werken op zaterdag volgens de met u overeengekomen werktijden \nkrijgt u een zaterdagtoeslag conform artikel 9.3.",
    "7.8 Wanneer is sprake van overwerk?\nU werkt over wanneer u incidenteel en in opdracht van uw leiding-\ngevende meer dan een half uur extra werkt dan de overeengekomen \nwerktijden. Naast de regels in deze cao gelden ook de regels van de arbeidstijdenwet.",
    "7.9 Overwerkregeling\n\nUw leidinggevende kan u in bijzondere omstandigheden vragen over te \nwerken.\n\nUw leidinggevende gaat met u in gesprek om uw bereidheid te toetsen. \nVan iedere medewerker wordt verwacht dat hij in redelijkheid aan het verzoek tot overwerk gehoor geeft.\n\nU wordt zoveel mogelijk van tevoren van het overwerk op de hoogte \ngebracht.",
    "7.10 Toeslag voor overwerk\nAls u een functie uitoefent op het salarisniveau tot en met 10, krijgt u voor overwerk een vergoeding conform de tabel in artikel 9.4.",
    "7.11 Maximale duur overwerk per kwartaal\nU mag per kwartaal maximaal 45 uren overwerken.",
    "7.12 Maaltijd en maaltijdpauze in geval van overwerk\nAls u door overwerk van twee uur of langer ’s avonds niet in de \ngelegenheid bent een warme maaltijd thuis te gebruiken, dan krijgt u \ntegen overlegging van de nota de kosten daarvan vergoed tot een \nrichtbedrag van 1 11,80. Dit geldt niet als uw werkgever een maaltijd \nverstrekt.\nEventuele loonbelasting en sociale premies over de maaltijdvergoeding/\nmaaltijdverstrekking zijn voor uw rekening.\nAls u door overwerk van twee uur of langer ’s avonds niet thuis kunt \neten, mag u een maaltijdpauze nemen van een halfuur, die meetelt voor de berekening van de overwerkvergoeding.",
    "9.3 Toeslag voor werk op zaterdag \nAls met u is overeengekomen dat u op zaterdag werkt, ontvangt u voor \nelk op die dag gewerkt uur een toeslag van 25% van het uurloon.",
    "9.4 Toeslag voor overwerk\nIndien u voldoet aan de voorwaarden van artikel 7.8 tot en met 7.12 ontvangt u een toeslag voor overwerk. U heeft de keuze om de compensatie in vrije tijd of in geld te ontvangen, tenzij uw werkgever \nop grond van organisatorische overwegingen een duidelijk en \ngemotiveerd bezwaar tegen die keuze kan aanvoeren.\nDe hoogte van de vergoeding is een percentage van het uurloon:\nDe toeslag voor overwerk is geen basis voor andere belonings-\ncomponenten.De overwerkvergoeding op zaterdag conform deze tabel is inclusief de \nzaterdagtoeslag, zoals geregeld in artikel 9.3.\nVergoeding overwerk Percentage van het uurloon of van het gewerkte uur \nUren Zon/feest Ma t/m vrij Za\n00.00-07.00 200 150 150\n07.00-08.00 200 125 150\n08.00-17.00 200 125 150 (incl. eventuele zaterdagtoeslag)\n17.00-21.00 200 125 200\n21.00-24.00 200 150 200",
    "Bijlage 2 Ploegenregeling\n§1 Ploegendienst en verschoven werktijden\n1 Definities\n– Ploegendienst: het werken in een dienstrooster dat volgens een \nvaste regeling het werken buiten de gebruikelijke werktijden met \nzich meebrengt.\n– Continudienst: arbeid verricht in semi of volcontinudienst.\n– Semicontinudienst: een systeem van ploegendienst, waarbij \ngedurende vijf etmalen zonder onderbreking arbeid wordt verricht.\n– Volcontinudienst: een systeem van ploegendienst, waarbij de \ngehele week zonder onderbreking arbeid wordt verricht.\n– Verschoven werktijden: werktijden die vaste afwijkingen vertonen ten opzichte van de gebruikelijke werktijden.\n– Ploegentoeslag: de geldelijke toeslag ter compensatie van het \nwerken in ploegendienst of verschoven werktijden.\nDit artikel is niet van toepassing op medewerkers in schoonmaak-diensten.\n 2 Regeling ploegendienst of verschoven werktijden\nZowel bij ploegendienst als bij verschoven werktijden dient het werken \nop afwijkende werktijden in een rooster te zijn vastgelegd en als \nzodanig uitdrukkelijk aan een functie te zijn verbonden.\nWerkt u in ploegendienst of in verschoven werktijden, dan ontvangt  \nu daarvoor een ploegentoeslag en worden uw werktijden vastgelegd  \nin een rooster van ten minste drie maanden. \nWerkgevers kunnen voor specifieke situaties met vertegenwoordigend \noverleg of vakorganisaties een andere roosterperiode afspreken. \nU wordt op tijd betrokken bij het vaststellen van de roosters.  \nU ontvangt een overzicht met de werktijden en de daarvan afgeleide \ngemiddelde ploegentoeslag.\n3 Overwerk\nIn beginsel zal u indien u werkzaam bent in ploegendienst geen over werk worden opgedragen. Indien dit in uitzonderlijke omstandig-\nheden toch noodzakelijk blijkt, zal de compensatie bij voorkeur plaatsvinden in vrije tijd. De overwerkvergoeding wordt berekend overeenkomstig het bepaalde  \nin artikel 9.4. Daarbij wordt het uurloon afgeleid van het persoonlijk \nfunctiesalaris, inclusief de ploegentoeslag als een gemiddeld percentage  \nvan het persoonlijk functiesalaris aan de hand van de volledige cyclus.\n§2 Compensatie (behoudens het bepaalde in de Overgangsbepaling)\n 7 Ploegentoeslag en toeslag voor verschoven werktijden\nAls u in ploegendienst of in verschoven werktijden werkt krijgt u een \ntoeslag, die een percentage van uw uurloon is, en wel als volgt:\nTijdvak  Toeslag\nMaandag t/m vrijdag: \n– uren van 00.00 - 07.00 uur 150%\n– uren van 07.00 - 21.00 uur 100%\n– uren van 21.00 - 07.00 uur 150%\nZaterdag: – uren van 00.00 - 08.00 uur 150%\n– uren van 08.00 - 17.00 uur 125%\n– uren van 17.00 - 24.00 uur 200%\nZondag en feestdagen: – uren van 00.00 - 24.00 uur 200%"
  ],
  "Training information": [
    "4.1 Duurzame inzetbaarheid 1) \nOnder duurzame inzetbaarheid wordt verstaan het in staat zijn om \ngezond, productief en met plezier huidig en toekomstig werk te kunnen \nen willen uitvoeren. Duurzame inzetbaarheid wordt dan ook beïnvloed door gezondheid, vakbekwaam zijn en blijven en intrinsieke motivatie.",
    "4.3 Gezamenlijke verantwoordelijkheid Goed opgeleide en breed inzetbare medewerkers zijn de gezamenlijke verantwoordelijkheid van werkgevers en medewerkers. Uw werkgever biedt het kader en de faciliteiten, u neemt initiatief en zet zich in voor \nuw eigen opleiding en ontwikkeling, waarbij u gebruik maakt van de \ngeboden faciliteiten. \nVeranderde omstandigheden kunnen van invloed zijn op uw duurzame \ninzetbaarheid. Zo kan het zijn dat u mantelzorger bent. Het kan voor  u van belang zijn om ook hierover met uw leidinggevende te spreken.",
    "4.4 Ontwikkelen van beleid \nElke werkgever ontwikkelt en herijkt samen met het vertegenwoordigend  \noverleg een beleid ten aanzien van duurzame inzetbaarheid. Kernpunt \ndaarin is het recht van u en uw collega’s op persoonlijke ontwikkelings-\nmogelijkheden. In dit beleid besteedt uw werkgever extra aandacht aan de ontwik-\nkeling en loopbaanbegeleiding van de ouder wordende medewerker.",
    "4.5 Persoonlijk ontwikkelingsgesprek\nIn overleg tussen u en uw leidinggevende bespreekt u samen de op u \ntoe-gesneden ontwikkelingsdoelstellingen en activiteiten. Tenminste \neenmaal per jaar vindt een dergelijk gesprek plaats.",
    "4.6 Ontwikkeling en opleiding\nU hebt recht op scholing om de vereiste ontwikkeling te realiseren. Daartoe ontplooit u zelf initiatieven. Uw werkgever ondersteunt u bij \nhet nemen van uw verantwoordelijkheid en zorgt ervoor dat u ook \ndaadwerkelijk opleidingen kan volgen. Hij houdt hierbij rekening met \nuw mogelijkheden en wensen rond uw (toekomstig) functioneren.",
    "4.7 Kosten van en tijdsbeslag voor opleidingen.\nOm aan bovenstaande uitwerking te geven worden onderstaande \nuitgangspunten gehanteerd:\n–  de kosten van het onderhouden en vermeerderen van de kennis en \nvaardigheden van de huidige of eerstvolgende functie worden door \nuw werkgever gedragen;\n–  het volgen van opleidingen noodzakelijk voor de directe functie-\nuitoefening vindt in werktijd plaats. Opleidingen die, anticiperend \nop de verwachte ontwikkelingen, nodig zijn voor een blijvende inzetbaarheid van u worden als regel voor de helft in eigen vrije tijd en voor de andere helft in bedrijfstijd gevolgd;\n–  indien uw functie als gevolg van een reorganisatie vervalt, zijn de kosten van de opleiding voor een andere functie voor rekening van \nuw werkgever, en zal de opleiding voor zover enigszins mogelijk in \nbedrijfstijd worden gevolgd.",
    "4.8 Andere vormen van ontwikkeling \nHet opdoen van nieuwe ervaringen kan het inzicht in wat u wilt en wat u kunt vergroten. Daarom kunnen in het persoonlijke ontwikkelings-\ngesprek ook het opdoen van andere ervaringen worden betrokken, \nbijvoorbeeld door interne roulatie, stage of het werken in projecten.",
    "4.9 Loopbaanscan\nHet is belangrijk dat u inzicht heeft in uw persoonlijke kracht en de waarde die u hebt op de arbeidsmarkt. Daarmee vergroot u de \nmogelijkheid om meer concreet focus en inhoud te geven aan uw \nontwikkeling. Wanneer er geen eenduidig beeld bestaat van uw ontwikkelingsmogelijkheden, kunt u op kosten van uw werkgever een \nloopbaanscan afleggen. Uw voorkeur voor de begeleiding is in principe \nbepalend. Daarbij kunt u ook kiezen voor begeleiding door een van de bij deze cao betrokken vakorganisaties.",
    "4.10 Studie naar investeringen\nCao-partijen spreken af dat gedurende de looptijd van de cao nader \nonderzoek wordt gedaan naar de omvang van de bestedingen voor opleidingen. Daarbij gaat het niet alleen om de opleidingskosten in verband met de huidige of eerstvolgende functie of opleidingskosten in \nhet kader van een sociaal plan. Uitdrukkelijk wordt ook gekeken naar \nopleidingskosten die samenhangen met te verwachten ontwikkelingen in de werkgelegenheid binnen de werkgever of met een beoogde \ncarrièreswitch.\nDeze informatie wordt door de WVB verzameld en gedeeld met de vakorganisaties.",
    "12.13 Outplacement\nDaar waar sprake is van een gering verlies aan arbeidsplaatsen en/of er \ngeen sociaal plan wordt opgesteld, heeft u, indien u wordt ontslagen \nom bedrijfseconomische redenen, naast de wettelijke transitie-vergoeding ook recht op een outplacementtraject bij een CEDEO erkend bedrijf ter waarde van 1 4.000,- (exclusief btw)."
  ],
  "Homeoffice information": []
}