{
  "General information": [
    "CAO   \nNederlandse \nUniversiteiten\n31 december 2019 t/m 31 december 2020",
    "Partijen verklaren hierbij dat zij op 10 juli 2019 een cao-akkoord hebben ondertekend. \nDaarmee zijn zij een collectieve arbeidsvoorwaardenregeling overeengekomen met een \nlooptijd van 31 december 2019 tot en met 31 december 2020, waarvan de tekst (inclusief \nde bijlagen) luidt als hierna is opgenomen.",
    "Artikel 1.3  Looptijd en wijziging\n1. De cao is aangegaan voor de periode van 31 december 2019 tot en met 31 december \n2020. \n2. Behoudens opzegging door één van de partijen wordt deze cao geacht op 1 januari \n2021 met een jaar te zijn verlengd.\n3. Opzegging dient tenminste drie maanden voor de afloopdatum te geschieden bij \naangetekend schrijven aan de andere partijen.\n4.  Tussentijdse wijziging van de cao is voorbehouden aan het overleg tussen partijen en \nkan slechts geschieden met instemming van partijen.\n5. Wanneer ingrijpende veranderingen in de algemeen sociaaleconomische \nomstandigheden in Nederland zich voordoen is ieder bij deze cao betrokken partij \ngerechtigd gedurende de looptijd van deze cao tussentijdse wijzigingen aan de orde \nte stellen. \n6.  Onder de in lid 5 genoemde ingrijpende veranderingen vallen eveneens wijzigingen in \nde inhoud van regelingen, waarnaar in de tekst van de cao wordt verwezen. \n7. De partij die een dergelijke wijziging aan de orde wil stellen deelt dit schriftelijk mee \naan de overige partijen. Hierbij zullen de overwegingen die een rol hebben gespeeld \nbij de keuze voor een voorgenomen wijziging expliciet worden genoemd.\n8. Partijen zullen binnen een maand na ontvangst van de in lid 7 genoemde mededeling \noverleggen over de voorgestelde wijziging."
  ],
  "Wage information": [
    "l. volledige arbeidsduur: een arbeidsduur die 38 werkuren per week omvat;",
    "m. salaris: het bedrag per maand dat voor de werknemer is vastgesteld aan de hand \nvan de salaristabellen in paragraaf 4 van Bijlage A van deze cao;",
    "n. salaris per uur: 1/165 deel van het salaris bij een volledige arbeidsduur  \n(exclusief vakantie- en eindejaarsuitkering);",
    "o. salarisschaal: een als zodanig in Bijlage A bij deze cao vermelde reeks van \ngenummerde salarissen;",
    "p. salarisnummer: een aanduiding, bestaande uit een getal, dat in een salarisschaal \nvoor een salaris is vermeld;",
    "q. maximumsalaris: het hoogste bedrag van een salarisschaal;",
    "r. bezoldiging: de som van het salaris en de toelagen waarop de werknemer \naanspraak heeft volgens het bepaalde in artikel 3.12 lid 2, 3.13, 3.14, 3.17, of de \ntoelage volgens het bepaalde in artikel 3.15, 3.24 t/m 3.26 tenzij tevoren vaststaat \ndat de toelage voor een periode korter dan een jaar wordt toegekend;",
    "Artikel 3.1 Salarisbetaling\n1. De werkgever betaalt het salaris, de toelagen en de vergoedingen zoals bedoeld in de \nartikelen 3.12 t/m 3.15, 3.17 en paragraaf 3 van Hoofdstuk 3 maandelijks uiterlijk op de \nlaatste werkdag van de maand.\n2. Wanneer het salaris, een toelage als bedoeld in de artikelen 3.12 t/m 3.15, 3.17, 3.24, \n3.26, of een bedrag als bedoeld in artikel 3.11, moet worden berekend over een \ngedeelte van een kalendermaand, wordt het bedrag naar evenredigheid vastgesteld.\n3. De werknemer ontvangt over de tijd, gedurende welke hij in strijd met zijn \nverplichtingen verwijtbaar nalaat zijn dienst te verrichten, geen bezoldiging. \n4. Na het overlijden van de werknemer wordt de bezoldiging uitbetaald tot en met de \nlaatste dag van de maand van overlijden.\n5. Oproepkrachten, zoals vermeld in artikel 2.3 lid 12, waarvan de werkzaamheden \nincidenteel van aard zijn en geen vaste omvang hebben, hebben indien zij geen arbeid \nverrichten geen recht op loondoorbetaling.",
    "Artikel 3.2 Salarisschalen en salarisherziening\n1. De werknemer geniet een salaris per maand, vastgesteld volgens de bepalingen in dit \nhoofdstuk en de salaristabellen in Bijlage A.\n2. In Bijlage A is een overzicht opgenomen van de structurele salarisverhogingen.",
    "Artikel 3.3 Individuele salarisverhoging\n1. Het salaris van de werknemer wordt verhoogd tot het daaropvolgende bedrag in de \nsalarisschaal, indien hij naar het oordeel van de werkgever zijn functie naar behoren \nvervult.\n2. Het salaris van de werknemer kan worden verhoogd tot een in de salarisschaal hoger \nvermeld bedrag, indien hij naar het oordeel van de werkgever zijn functie zeer goed of \nuitstekend vervult.\n3. Indien de werknemer zijn functie naar het oordeel van de werkgever niet naar behoren \nvervult, blijft salarisverhoging achterwege. \n4. De in lid 1 en 2 genoemde salarisverhoging wordt toegekend:\na.   wanneer de werknemer 21 jaar of ouder is en hij het maximumsalaris van de voor \nhem geldende salarisschaal nog niet heeft bereikt, voor de eerste maal een jaar na \nzijn indiensttreding en daarna telkens na een jaar; \nb.   wanneer een werknemer jonger is dan 21 jaar, met ingang van de eerste dag van \nde maand waarin zijn verjaardag valt.",
    "Artikel 3.4 Eindejaarsuitkering\n1. De werknemer heeft recht op een structurele eindejaarsuitkering van een percentage \nvan het in het kalenderjaar ontvangen salaris met een vastgesteld minimum \novereenkomstig het bepaalde in bijlage A. Bij een deeltijddienstverband of een \ndienstverband gedurende een deel van het jaar wordt het minimum bedrag naar rato \naangepast. \n2. De werkgever betaalt de eindejaarsuitkering in december; bij ontslag vindt betaling \nplaats bij de laatste salarisbetaling.",
    "Artikel 3.5 Inschaling en loopbaanvorming\n1. De werkgever bepaalt het functieprofiel, het functieniveau en de salarisschaal die voor \nde werknemer geldt met inachtneming van de regels van het universitair systeem van \nfunctie-ordenen “Universitair Functie-ordenen (UFO)” zoals vermeld in Bijlage J en \nde regels met betrekking tot loopbaanvorming bedoeld in artikel 6.5. Bij de indeling is \nhet Bezwarenreglement Functie-ordenen van toepassing.\n2. Bij indiensttreding van een werknemer met een arbeidsbeperking waarover afspraken \nzijn gemaakt tussen cao-partijen in het kader van de inwerkingtreding van de \nParticipatiewet (Staatsblad 2014, 271), wordt het salaris toegekend dat in de voor \nhem geldende reeks salarisbedragen is vermeld in tabel 4.3 (100%) respectievelijk 4.4 \nvan Bijlage A. In afwijking van artikel 3.3 eerste lid wordt het salaris verhoogd tot het \ndaaropvolgende bedrag in de salarisschaal, indien de arbeidsproductiviteit naar het \noordeel van de werkgever substantieel gestegen is.  \n3. Het eerste en tweede lid van dit artikel zijn niet van toepassing op de werknemer \ndie werkzaam is op basis van een op grond van werkgelegenheidsbevordering van \noverheidswege gesubsidieerde arbeidsplaats, alsmede op de leerling respectievelijk \nstudent met wie een dienstverband wordt aangegaan in het kader van een beroeps-\nbegeleidende leerweg of hiermee vergelijkbare opleiding. In voornoemde gevallen \ngelden specifieke regelingen met betrekking tot de honorering van deze categorieën.",
    "Artikel 3.6 Waarneming\nIndien de werknemer bij wijze van waarneming tijdelijk een andere functie uitoefent, blijft \nde voordien voor hem geldende salarisschaal van toepassing met inachtneming van het \ngestelde in artikel 3.14.",
    "Artikel 3.7 Aanloopschalen\n1. Indien bij aanvang in een nieuwe functie de werknemer deze functie nog niet volledig \nkan vervullen, kan hij in een aanloopschaal worden ingeschaald.\n2. Zodra een beoordeling tijdens de duur van de inschaling in de aanloopschaal uitwijst \ndat de werknemer de functie volledig vervult, wordt hij ingeschaald in de bij de functie \nbehorende salarisschaal.\n3. De aanloopschaal, zoals genoemd in lid 1 en 2, is de naast lagere salarisschaal, \nbehalve voor salarisschaal 10 waarvoor salarisschaal 8 de aanloopschaal is.\n4. De maximale duur van de inschaling in een aanloopschaal is twee jaar.\n5. Indien de werknemer 6 maanden voor afloop van de in lid 4 genoemde maximale \ntermijn de functie nog niet volledig vervult, start de werkgever het overleg met de \nwerknemer over een ander loopbaanperspectief, binnen of buiten de instelling.",
    "Artikel 3.9 Salaris promovendus\n1. Voor de promovendus gelden de salaristreden P0, P1, P2 en P3.\n2. De promovendus wordt bij aanvang van het dienstverband ingedeeld in salaristrede \nP0 voor de duur van 12 maanden.\n3. Na afloop van de in lid 2 genoemde periode van 12 maanden wordt de promovendus \ningedeeld in salaristrede P1, ook als het eerste dienstverband van de promovendus \nlanger dan 12 maanden duurt. In afwijking van artikel 3.3 lid 3 is de salarisverhoging \nniet gekoppeld aan de beoordeling. Met de salarisverhoging wordt dan ook geen \noordeel gegeven over het functioneren van de promovendus in het eerste jaar van het \ndienstverband.\n4. Elke volgende salarisverhoging vindt pas plaats na een jaarlijkse beoordeling.\n5. Indien de promovendus 15 maanden na de laatste periodieke salarisverhoging nog \ngeen jaarlijkse beoordeling gehad heeft en dit niet aan de betrokkene toe te rekenen \nis, vindt automatisch de volgende salarisverhoging plaats, onder handhaving van de \noorspronkelijke periodiekdatum.\n6.  Het eindsalaris van de promovendus is gesteld op salaristrede P3, die gelijk is aan \nsalarisschaal 10, trede 2.\n7.  Aanloopschalen, zoals genoemd in artikel 3.7, zijn bij de inschaling van een \npromovendus niet van toepassing.",
    "Artikel 3.11 Vakantie­uitkering\n1. De werknemer heeft recht op een vakantie-uitkering van 8% van zijn bezoldiging.\n2. Voor de werknemer die 21 jaar of ouder is, bedraagt de vakantie-uitkering ten \nminste een door partijen te bepalen bedrag per maand (zoals opgenomen in bijlage \nA tabel 4.2), met dien verstande dat dit bedrag bij een onvolledige werktijd naar \nevenredigheid wordt verminderd. Het bedrag van de minimum vakantie-uitkering \nwordt verhoogd met de door partijen overeengekomen salarisontwikkeling. \n3. Voor de werknemer die jonger is dan 21 jaar bedraagt de vakantie-uitkering ten minste \nhet in lid 2 bedoelde bedrag, verminderd met 10% voor elk leeftijdsjaar of gedeelte \nvan een leeftijdsjaar dat hij jonger is dan 21 jaar. Hierbij geldt een maximumaftrek \nvan 40%, met dien verstande dat het bedrag waarop hij aanspraak heeft bij een \nonvolledige werktijd naar evenredigheid wordt verminderd. \n4. Wanneer de werknemer op grond van artikel 7.2 slechts een gedeelte van zijn \nbezoldiging geniet, wordt hij voor de toepassing van lid 1 geacht in het genot van zijn \nvolledige bezoldiging te zijn, met dien verstande dat wanneer het feitelijke genot van \nde bezoldiging is teruggebracht tot het bedrag van het op de werknemer te verhalen \ngedeelte van de pensioenbijdrage, hij voor de toepassing van lid 1 wordt geacht geen \nbezoldiging te genieten.\n5. De werkgever betaalt de vakantie-uitkering eenmaal per jaar over de periode van \ntwaalf maanden die is aangevangen met de maand juni van het voorafgaande \nkalenderjaar.\n6. Bij ontslag van de werknemer vindt betaling plaats over het tijdvak, dat ligt tussen het \neinde van de laatst verstreken periode waarover de vakantie-uitkering is betaald en de \ndatum van het ontslag.",
    "Artikel 3.12 Functioneringstoelage\n1. Indien naar het oordeel van de werkgever sprake is van zeer goede of uitstekende \nvervulling van de functie kan de werkgever aan de werknemer een toelage toekennen \nvoor de duur van een jaar.\n2. Indien er sprake is van bijzondere omstandigheden, kan de werkgever een toelage \nvoor een langere periode toekennen.",
    "Artikel 3.13 Arbeidsmarkttoelage\n1. De werkgever kan aan de werknemer een toelage toekennen om redenen van \nmobiliteit, werving of behoud.\n2. De werkgever kent de toelage toe over een van te voren vastgesteld tijdvak. Na \nverstrijken van het tijdvak kan de werkgever opnieuw een toelage toekennen op \novereenkomstige wijze.",
    "Artikel 3.14 Waarnemingstoelage\n1. De werkgever kan aan de werknemer, die in opdracht van de werkgever bij wijze van \nwaarneming tijdelijk geheel of gedeeltelijk een functie uitoefent, die bij toepassing van \nartikel 3.5 lid 1 zou leiden tot een salarisschaal met een hoger maximumsalaris, voor \nde duur van die waarneming een toelage toekennen. \n2. Tenzij bijzondere omstandigheden aanwezig zijn, kan de toelage slechts worden \ntoegekend wanneer de waarneming tenminste een tijdvak van 30 kalenderdagen \nheeft geduurd. De toelage wordt berekend vanaf de eerste dag dat de waarneming \nis begonnen. Bij volledige waarneming van de functie is het bedrag van de toelage \ngelijk aan het verschil tussen het salaris dat de werknemer geniet en het salaris dat de \nwerknemer zou genieten, wanneer de salarisschaal met het hogere maximumsalaris \nmet ingang van de dag waarop de waarneming is begonnen voor hem zou \nhebben gegolden. Bij gedeeltelijke waarneming kent de werkgever de toelage naar \nevenredigheid van de omvang van de waarneming toe.",
    "Artikel 3.15 Toelage op andere gronden\nIn bijzondere gevallen kan de werkgever aan de werknemer of aan een groep werknemers \neen toelage toekennen op een andere grond dan die zijn vermeld in de artikelen 3.12 tot \nen met 3.14.",
    "Artikel 3.17 Garantietoelage minimumloon\n1. Indien het salaris minder is dan het maandbedrag van het minimumloon dat \nop grond van de artikelen 7, 8 en 14 van de Wet minimumloon en minimum \nvakantiebijslag geldt voor werknemers van dezelfde leeftijd als de werknemer, keert de \nwerkgever hem het verschil in een toelage uit.\n2. Voor de werknemer met een onvolledige werktijd wordt het voor werknemers van \ndezelfde leeftijd geldende minimumloon geacht te zijn vastgesteld op een evenredig \ndeel van het minimumloon bij een volledige werktijd.",
    "Artikel 3.19 Gratificatie arbeidsprestaties\n1. De werkgever kan een gratificatie toekennen wegens omstandigheden of feiten welke \ndaartoe naar zijn oordeel aanleiding vormen, bijvoorbeeld wegens arbeidsprestaties \ndie aanmerkelijk uitgaan boven hetgeen op grond van de voor hem vastgestelde \narbeidsduur en inhoud van zijn functie, in vergelijking met inspanningen van \novereenkomstige werknemers, in redelijkheid mocht worden verwacht.\n2. De werkgever stelt in overleg met de werknemersorganisaties in het lokaal overleg \nnadere regelingen vast met betrekking tot de toekenning van gratificaties op grond \nvan lid 1.",
    "Artikel 5.3 Bronnen\n1. De werknemer kan kiezen uit de navolgende bronnen in tijd en geld: \na. vakantie-uren, met een maximum van 76 vakantie-uren per boekjaar;\nb. salaris, vakantiegeld, eindejaarsuitkering en vaste toelagen.\n2. Met de werknemersorganisatie in het lokaal overleg kunnen nadere afspraken \ngemaakt worden over invoering van extra bronnen.\n3.  Het maximum genoemd in lid 1, sub a, geldt niet voor zover de vakantie-uren worden \ningezet voor het doel genoemd in artikel 5.4, lid 1, sub e.",
    "Artikel 5.4 Doelen\n1. De werknemer kan kiezen uit de navolgende doelen in tijd en geld:\nc. extra inkomen te maximeren op een bedrag overeenkomend met 38 vakantie-uren \nper boekjaar;",
    "Artikel 5.7 De waarde van bronnen en doelen\n1. De waarde van bronnen en doelen in tijd wordt in de standaard van vakantie-uren \nuitgedrukt. \n2. De waarde van een vakantie-uur, indien er een ruil plaats vindt met een bron of doel \nin geld is door partijen bepaald op 0,704% van het salaris per maand bij een volledige \narbeidsduur. In deze percentages zijn opgenomen de vakantie-uitkering en de \nstructurele eindejaarsuitkering. \n3. Bij doelen die in een later boekjaar worden genoten zal een vakantie-uur waardevast \neen vakantie-uur blijven."
  ],
  "Pension information": [
    "Vitaliteitspact\nIn de cao-NU 2016-2017 hebben partijen afspraken gemaakt over maatregelen om de \nduurzame inzetbaarheid van werknemers te faciliteren. Een verdere uitwerking hiervan \nis het Vitaliteitspact 2019 voor universiteiten. Partijen beogen hiermee werknemers in \nstaat te stellen gezond en vitaal tot de AOW te blijven werken. De vrijkomende formatie \nwordt benut voor in- en doorstroom. Deze afspraak biedt werknemers de mogelijkheid \nom vanaf 5 jaar voor de AOW gerechtigde leeftijd 0,2 fte of 0,4 fte minder te gaan \nwerken (bij een volledige arbeidsduur) tegen een salaris van 85% respectievelijk 70% \nvan het oorspronkelijke salaris met behoud van de volledige pensioenopbouw, waarbij \nde gebruikelijke premieverdeling tussen werkgever en werknemer van toepassing blijft.",
    "k. AOW-gerechtigde leeftijd: de pensioengerechtigde leeftijd, als bedoeld in artikel \n7a van de Algemene Ouderdomswet.",
    "k. de toepasselijkheid van een pensioenregeling, zoals genoemd in artikel 7.1;",
    "Artikel 4.18  (Financiële) consequenties\n6. De pensioenopbouw gaat tijdens de ouderschapsverlofperiode volledig door, \nwaarbij de reguliere verdeling tussen werkgever en werknemer bij de afdracht van \npensioenpremies geldt.",
    "Artikel 4.23 Sabbatical leave\n3. Bij toekenning van sabbatical leave maken de werkgever en werknemer in elk \ngeval afspraken over de wijze van invulling en opname van het verlof, de duur \nvan het verlof, de al dan niet doorbetaling van de bezoldiging, de betaling van de \npensioenpremie en het inzetten door de werknemer van gespaarde vakantie-uren, \nbedoeld in artikel 5.5, voor een deel van de verlofperiode.",
    "Artikel 5.4 Doelen\n1. De werknemer kan kiezen uit de navolgende doelen in tijd en geld:\nd. extra opbouw ABP ExtraPensioen volgens de regels van het ABP-pensioenreglement;"
  ],
  "Leave information": [
    "Vitaliteitspact\nIn de cao-NU 2016-2017 hebben partijen afspraken gemaakt over maatregelen om de \nduurzame inzetbaarheid van werknemers te faciliteren. Een verdere uitwerking hiervan \nis het Vitaliteitspact 2019 voor universiteiten. Partijen beogen hiermee werknemers in \nstaat te stellen gezond en vitaal tot de AOW te blijven werken. De vrijkomende formatie \nwordt benut voor in- en doorstroom. Deze afspraak biedt werknemers de mogelijkheid \nom vanaf 5 jaar voor de AOW gerechtigde leeftijd 0,2 fte of 0,4 fte minder te gaan \nwerken (bij een volledige arbeidsduur) tegen een salaris van 85% respectievelijk 70% \nvan het oorspronkelijke salaris met behoud van de volledige pensioenopbouw, waarbij \nde gebruikelijke premieverdeling tussen werkgever en werknemer van toepassing blijft. \nHet aantal vakantie-uren per jaar wordt teruggebracht naar het wettelijk minimum zoals \nbepaald in het Burgerlijk Wetboek over het resterend aantal werkdagen.",
    "Artikel 2.3 Duur van het dienstverband en aantal opvolgingen \n5. Indien de werknemer daarom verzoekt kan de werkgever besluiten om het dienst verband \nte verlengen, zolang dit binnen de maximale duur genoemd in lid 1 en 2 blijft, met:\na. de duur van het genoten zwangerschaps- en bevallingsverlof;\nb. de duur van ziekte indien er sprake is van een aaneengesloten periode van ziekte \nvan minimaal 8 weken;\nc. de omvang van het genoten ouderschapsverlof;\nd. de duur van het uitvoeren van een door het College van Bestuur erkende \nbestuursfunctie. Hieronder wordt in ieder geval verstaan het lidmaatschap van \neen medezeggenschapsorgaan binnen de universiteit en bestuursactiviteiten bij \neen van de bij het cao-overleg betrokken werknemersorganisaties of een daarbij \naangesloten vereniging.",
    "Artikel 4.7  Opbouw en opname vakantie\n1.  Het aantal vakantie-uren per kalenderjaar bedraagt bij een volledige arbeidsduur van \n38 uren 232 uren. Het vakantietegoed is opgebouwd uit 152 wettelijke vakantie-uren \nen 80 bovenwettelijke vakantie-uren. \n2.  De werknemer krijgt op zijn verzoek in elk kalenderjaar vakantie met behoud van \nbezoldiging en met inachtneming van het bepaalde in dit artikel. De vakantie wordt \nverleend, tenzij het belang van de instelling zich daartegen aantoonbaar verzet.\n3.  Met inachtneming van het in dit artikel bepaalde kan de werkgever in overeenstemming \nmet de werknemersorganisaties in het lokaal overleg nadere regels vaststellen over \nbetaling tijdens de vakantie van toelagen als bedoeld in artikel 3.24 en 3.26 en over de \nopbouw van vakantie tijdens onbetaald verlof. Op deze (nadere) regels is artikel 10.8 \nvan toepassing. \n4.  Het verzoek van een werknemer om vakantie op te nemen op een voor hem in \nverband met zijn religieuze opvattingen geldende feestdag, wordt ingewilligd tot een \nmaximum van vijf dagen per jaar, tenzij het dienstbelang zich hiertegen verzet.\n5.  Na overeenstemming met de werknemersorganisaties in het lokaal overleg kan de \nwerkgever maximaal 7 dagen per jaar aanwijzen als collectieve sluitingsdag, waarop \nde werknemer vakantie dient te op nemen voor het aantal uren dat hij zonder \ncollectieve sluiting op die dag zou hebben gewerkt.\n6.  Na instemming met het lokaal overleg kunnen, indien er sprake is van een solistische \nfunctie of een functie in een kleine werkeenheid, maximaal 56 bovenwettelijke vakantie-\nuren worden omgezet in extra te werken uren, uit te betalen met inachtneming van \nartikel 5.7 lid 2.\n7.  a.  De werknemer neemt de vakantie op in het jaar waarin de aanspraak is ontstaan. \nMet inachtneming van de tweede zin van lid 2 stelt de werkgever de werknemer \ndaartoe in staat.\n b.  Indien de werknemer zijn totale vakantietegoed in dat jaar niet in zijn geheel \nopneemt, maakt hij, ter voorkoming van problemen in de bedrijfsvoering van de \ninstelling en ter voorkoming van vakantiestuwmeren, afspraken met de werkgever \nover hoe het tegoed wordt opgenomen, door:\n  -  toepassing van de meerjaren spaarvariant genoemd in artikel 5.5;\n  -   toepassing van de flexibele werkduur, zoals opgenomen in artikel 5.6 in het \ndaarop volgend jaar, met verlaging van het feitelijk aantal arbeidsuren per \nweek, totdat het vakantietegoed is opgenomen;\n  -  een andere afspraak die het tegoed reduceert.\nc.   Indien de werknemer op 1 juli van het kalenderjaar van opbouw nog geen \nafspraken over opname, als bedoeld onder sub a of b, met de werkgever heeft \ngemaakt, kan de werkgever een periode van vakantie vaststellen van maximaal \nvier maal de voor de werknemer geldende arbeidsduur per week.\n d.  Onverminderd het bepaalde onder sub c kan de werknemer een eventueel restant \nvan de in een kalenderjaar opgebouwde vakantie-uren meenemen naar het \ndaarop volgende kalenderjaar. De meegenomen wettelijke vakantie-uren vervallen \nzes maanden na de laatste dag van het kalenderjaar waarin de aanspraak is \nverworven. Voor de meegenomen resterende bovenwettelijke vakantie-uren geldt \ndat de werknemer binnen zes maanden na de laatste dag van het kalenderjaar \nwaarin de aanspraak is verworven een schriftelijke afspraak met de werkgever \nmaakt over opname binnen maximaal 5 jaar na afloop van het kalenderjaar waarin \nde aanspraak is ontstaan. De werkgever reageert tijdig op een voorstel voor een \nschriftelijke afspraak.\n e.  Indien de werknemer niet tijdig een verzoek doet voor opname van de vakantie-\nuren die hij heeft meegenomen naar een volgend kalenderjaar en ook niet tijdig \neen schriftelijke afspraak over latere opname heeft gemaakt, is de werkgever \ngerechtigd - na overleg met de werknemer - tijdstippen vast te stellen waarop de \nwerknemer deze vakantie-uren zal opnemen binnen 12 maanden na de laatste dag \nvan het kalenderjaar waarin de vakantie-uren zijn opgebouwd. \n f.  De uitkomsten onder subs b, c, d en e worden schriftelijk door de werkgever bevestigd.\n8. a.   De werknemer die de bedongen arbeid niet of niet volledig verricht wegens \nongeschiktheid ten gevolge van ziekte, verwerft aanspraak op het in lid 1 \nvermelde aantal vakantie-uren, zolang hij aanspraak op volledige of gedeeltelijke \nloondoorbetaling heeft. De werkgever, daarbij ondersteund door de bedrijfsarts, \nziet erop toe dat de zieke werknemer vakantie opneemt volgens de bepalingen \nvan dit artikel. De vakantie-uren worden afgeboekt met inachtneming van zijn \novereengekomen arbeidsduur per dag. Alleen indien de zieke werknemer niet \nin staat is vakantie-uren op te nemen, bestaat deze verplichting niet. Bij de \nbeoordeling daarvan adviseert de bedrijfsarts.\nb.  Onverminderd het bepaalde onder sub a, blijft bij langdurige ziekte de \nvoorafgaand aan de eerste dag van ziekte c.q. arbeidsongeschiktheid tussen \nde werknemer en werkgever geldende afspraak over de invulling van de \nflexibele werkduur van kracht, ook indien in de periode van langdurige ziekte \nof arbeidsongeschiktheid de termijn van de afspraak wordt overschreden. \nDe verrekening van de met de afspraak gemoeide compensatie-uren met het \nvakantietegoed wordt begrensd tot en met zes maanden na de eerste ziektedag.\n9. De werknemer die bij het einde van het dienstverband nog aantoonbare eerder \nopgebouwde vakantieaanspraken heeft en niet in de gelegenheid is gesteld die op te \nnemen, heeft recht op een uitkering in geld tot een bedrag van het salaris (inclusief \nvakantie- en eindejaarsuitkering) overeenkomend met de aanspraak.",
    "Artikel 4.8 Verlof op feestdagen\n1. Als feestdagen gelden: Nieuwjaarsdag, Goede Vrijdag, Eerste Paasdag, Tweede Paasdag, \n5 mei, Hemelvaartsdag, Eerste en Tweede Pinksterdag, Eerste en Tweede Kerstdag, de \nnationale feestdag waarop de verjaardag van de Koning of de Koningin wordt gevierd en \nandere daartoe in overeenstemming met het lokaal overleg vastgestelde dagen.\n2. Op genoemde feestdagen wordt in beginsel niet gewerkt. Als het belang van de \ninstelling dit onvermijdelijk maakt, kan hiervan worden afgeweken.\n3. Als de instelling op een daartoe aangewezen kerkelijke of nationale, landelijke, \nregionaal of plaatselijk erkende of op een in overleg met het lokaal overleg \nvastgestelde feest- of gedenkdag is gesloten, geniet de werknemer verlof voor zover \nhet belang van de instelling niet anders vereist.\n4. Verlof op een in het eerste lid genoemde feestdag wordt verleend met behoud van \nbezoldiging.",
    "Artikel 4.9  Verlof bij ziekte\n1. De werknemer die wegens ziekte geheel of gedeeltelijk verhinderd is zijn arbeid te \nverrichten, geniet van rechtswege geheel of gedeeltelijk verlof overeenkomstig het \nbepaalde in de ZANU.\n2. De werknemer die wegens ziekte geheel of gedeeltelijk verlof geniet heeft recht op \nloondoorbetaling overeenkomstig het bepaalde in de ZANU.\n3. Het eerste en tweede lid van dit artikel, en het bepaalde in de ZANU, zijn niet van \ntoepassing op de werknemer die de AOW-gerechtigde leeftijd heeft bereikt. Deze \nwerknemer heeft gedurende dertien weken recht op 100% loondoorbetaling als hij \ngeheel of gedeeltelijk verlof geniet wegens ziekte. Na dertien weken stopt het recht \nop loondoorbetaling. Op een wettelijk te bepalen datum wordt de periode van dertien \nweken verkort naar zes weken. Vanaf dat moment geldt de termijn van 6 weken.",
    "Artikel 4.10  Verlof in verband met zwangerschap, bevalling, adoptie,   \n pleegzorg, calamiteiten­ en ander kortdurend verzuimverlof,  \n kortdurend en langdurend zorgverlof en ouderschapsverlof\n1.  Op verlof in verband met zwangerschap, bevalling, adoptie en pleegzorg, op \ncalamiteiten- en ander kortdurend verzuimverlof, op kortdurend en langdurend \nzorgverlof en op ouderschapsverlof zijn van toepassing:\na.  de bepalingen van de Wet arbeid en zorg, voor zover daarvan niet wordt \nafgeweken in deze cao;\nb.  het bepaalde in deze paragraaf;\nc.  nadere regelingen die de werkgever op grond van het artikel 4.24 kan vaststellen \nin overeenstemming met de werknemersorganisaties in het lokaal overleg.\n2.  Op de in lid 1 onder c genoemde (nadere) regels is artikel 10.8 van toepassing.",
    "Artikel 4.11 Verlof bij zwangerschap en bevalling\n1. De vrouwelijke werknemer die op grond van de Wet arbeid en zorg \nzwangerschapsverlof en bevallingsverlof geniet, heeft gedurende dit verlof recht op \nvolledige doorbetaling van de bezoldiging. \n2. De werknemer die recht heeft op het in eerste lid genoemde verlof is verplicht mee \nte werken aan de aanvraag van een uitkering krachtens de Wet arbeid en zorg bij \nhet UWV. Deze uitkering wordt in mindering gebracht op het bedrag waarop de \nwerknemer op grond van het eerste lid recht heeft. \n3. Conform de Wet arbeid en zorg bedraagt de totale duur van het zwangerschaps- \nplus het bevallingsverlof ten minste 16 weken, waarvan ten minste 10 weken \nbevallingsverlof. De bepalingen over de feitelijke duur en het tijdstip van opname uit \nde Wet arbeid en zorg zijn hierbij van toepassing.\n4. De aanvullende bepalingen uit de Wet arbeid en zorg zijn van overeenkomstige \ntoepassing.",
    "Artikel 4.12 Verlof ten behoeve van adoptie en pleegzorg\n1. De werknemer heeft recht op zes weken verlof bij adoptie of opname van een \npleegkind ter duurzame verzorging en opvoeding, op te nemen tijdens het in het door \nde Wet arbeid en zorg vastgestelde tijdvak.\n2. Dit verlof is onbezoldigd, tenzij de werkgever nadere regels heeft vastgesteld ter \naanvulling van de uitkering krachtens de Wet arbeid en zorg. De Wet arbeid en zorg \nkent een recht op uitkering toe aan de werknemer.",
    "Paragraaf 4 Ouderschapsverlof\nArtikel 4.13  Doorbetaald ouderschapsverlof\nHet in deze paragraaf bepaalde betreft het recht op (gedeeltelijk) doorbetaald \nouderschapsverlof. Voor het recht op onbetaald ouderschapsverlof is het bepaalde in de \nWet arbeid en zorg van toepassing, waarbij het totale recht op ouderschapsverlof niet \nmeer kan bedragen dan het bepaalde in de Wet arbeid en zorg.\nArtikel 4.14  Familierechtelijke betrekking\n1. De werknemer die als ouder in familierechtelijke betrekking staat tot een kind, heeft \nrecht op gedeeltelijk doorbetaald ouderschapsverlof. Indien de werknemer met \ningang van hetzelfde tijdstip tot meer dan één kind in familierechtelijke betrekking \nkomt te staan, bestaat er ten aanzien van ieder van die kinderen recht op gedeeltelijk \ndoorbetaald ouderschapsverlof. \n2. De werknemer die blijkens verklaringen uit de gemeentelijke basisadministratie op \nhetzelfde adres woont als een kind en duurzaam de verzorging en opvoeding van dat \nkind als eigen kind op zich heeft genomen, heeft recht op gedeeltelijk doorbetaald\nouderschapsverlof. Indien de werknemer met het oog op adoptie met ingang van \nhetzelfde tijdstip de verzorging en opvoeding van meer dan een kind op zich heeft \ngenomen, bestaat er ten aanzien van ieder van die kinderen recht op gedeeltelijk \ndoorbetaald ouderschapsverlof. In alle andere gevallen waarin de in de eerste volzin \ngestelde voorwaarden voor meer dan een kind met ingang van hetzelfde tijdstip \nworden vervuld, bestaat er slechts recht op één keer verlof.\nArtikel 4.15  Omvang, duur en invulling van het verlof\n1. Het aantal uren verlof waarop de werknemer ten hoogste recht heeft bedraagt dertien \nmaal de arbeidsduur per week. \n2. Het verlof wordt per week opgenomen gedurende een aaneengesloten periode van \nten hoogste zes maanden. \n3. Het aantal uren verlof per week bedraagt ten hoogste de helft van de arbeidsduur per \nweek. \n4. In afwijking van het tweede en derde lid kan de werknemer de werkgever verzoeken om:\na.  verlof voor een langere periode dan zes maanden of;\nb.  het verlof op te delen in ten hoogste drie perioden, waarbij iedere periode ten \nminste een maand bedraagt of;\nc.  meer uren verlof per week dan de helft van de arbeidsduur per week.\n5. De werkgever kan het verzoek van de werknemer, bedoeld in het vierde lid, uitstellen \nof in bijzondere gevallen afwijzen indien een zwaarwegend bedrijfs- of dienstbelang \nzich hiertegen verzet. \nArtikel 4.16  Recht op verlof\n1. Het recht op verlof bestaat indien het dienstverband ten minste een jaar heeft \ngeduurd. Een uitbreiding van de werktijd binnen een jaar voor deelname aan deze \nregeling wordt niet in aanmerking genomen bij de toepassing van artikel 4.13.\n2. Geen recht op verlof bestaat na de datum waarop het kind de leeftijd van acht jaren \nheeft bereikt. \n3. Wanneer de werknemer zijn arbeid buiten Nederland verricht, heeft hij recht op \ngedeeltelijk doorbetaald verlof, tenzij een zwaarwegend bedrijfs- of dienstbelang dit in \nde weg staat. \n4. De werknemer heeft geen recht op gedeeltelijk doorbetaald verlof voor een kind \nwaarvoor hij reeds bij een andere werkgever ouderschapsverlof heeft opgenomen.\nArtikel 4.17  Aanvraag verlof\n1. De werknemer meldt het voornemen verlof te nemen tenminste twee maanden voor \nhet tijdstip van ingang van het verlof schriftelijk aan de werkgever onder opgave van:\na.  de periode van het verlof; \nb.  het aantal uren verlof per week; \nc.  de spreiding van de verlofuren over de week.\n2. De tijdstippen van ingang en einde van het verlof kunnen afhankelijk worden gesteld \nvan de datum van de bevalling, van het einde van het bevallingsverlof of van de \naanvang van de verzorging. \n3. De werkgever kan, na overleg met de werknemer, de spreiding van de uren over de \nweek op grond van een zwaarwegend bedrijfs- of dienstbelang wijzigen, tot vier weken \nvoor het tijdstip van ingang van het verlof. \n4. Indien op grond van artikel 4.15, lid 4, sub b, het verlof is opgedeeld, zijn het eerste \ntot en met derde lid van dit artikel op iedere periode van toepassing. \nArtikel 4.18  (Financiële) consequenties\n1. De werknemer behoudt over de verlofuren 62,5% van zijn bezoldiging.\n2. Tijdens het verlof vindt geen opbouw van vakantie-uren plaats over de uren van het \nouderschapsverlof.\n3. Een reiskostenvergoeding woon-werkverkeer wordt naar rato van de feitelijke \nwerkdagen aangepast. \n4. Gedurende ziekte of arbeidsongeschiktheid, niet zijnde zwangerschaps- of \nbevallingsverlof, vindt geen opschorting van het ouderschapsverlof plaats en blijft de \nbetaling over de verlofuren 62,5% van de bezoldiging.\n5. De werknemer die binnen zes maanden na afloop van het gedeeltelijk doorbetaalde \nverlof of tijdens dit verlof het dienstverband opzegt of waarmee het dienstverband \nwegens aan de werknemer te wijten omstandigheden wordt beëindigd, is verplicht tot \nterugbetaling van de gedeeltelijk doorbetaalde bezoldiging.\n6. De pensioenopbouw gaat tijdens de ouderschapsverlofperiode volledig door, \nwaarbij de reguliere verdeling tussen werkgever en werknemer bij de afdracht van \npensioenpremies geldt. \nArtikel 4.19  Intrekking \n1. De werkgever kan een verzoek van de werknemer om het verlof niet op te nemen of \nniet voort te zetten op grond van onvoorziene omstandigheden afwijzen indien een \nzwaarwegend bedrijfs- of dienstbelang zich hiertegen verzet. \n2. De werkgever hoeft aan het verzoek niet met ingang van een vroeger tijdstip gevolg \nte geven dan vier weken na het verzoek. In het geval dat het verlof niet wordt \nopgenomen of voortgezet, vervalt het recht op het overige deel van het verlof.\n3. Indien op grond van artikel 4.15, lid 4, sub b, het verlof is opgedeeld, zijn het eerste en \nhet tweede lid van dit artikel op iedere periode van toepassing. \nArtikel 4.20 Hardheidsclausule\nVoor die gevallen waarin de artikelen 4.13 tot en met 4.19 niet voorzien of kennelijk \nonredelijk uitwerken, kan de werkgever een bijzondere regeling treffen met de werknemer.",
    "Artikel 4.21  Kortdurend zorgverlof\n1. Bij ziekte van de partner, ouders, kinderen (stief-, schoon- of pleegfamilieleden \ndaaronder begrepen) of andere in artikel 5.1 lid 2 van de Wet arbeid en zorg \ngenoemde personen, waarvoor thuisverpleging en/of verzorging noodzakelijk is, \nheeft de werknemer die de verzorging en/of verpleging op zich neemt recht op \nbuitengewoon verlof al dan niet met behoud van bezoldiging.\n2. Met overeenkomstige toepassing van de Wet arbeid en zorg behoudt de werknemer in \nelke periode van 12 achtereenvolgende maanden gedurende ten hoogste twee maal de \narbeidsduur per week, recht op 70% van het loon, maar tenminste op het voor hem \ngeldende wettelijke minimumloon, en ten hoogste 70% van het maximum dagloon \nals bedoeld in artikel 17 eerste lid van de Wet financiering sociale verzekeringen.\n3. Het verlof dat de periode genoemd in lid 2 te boven gaat, wordt toegekend tenzij het \ndienstbelang zich daartegen verzet.",
    "Artikel 4.22  Calamiteiten en ander kort verzuim verlof\n1. De werknemer die op grond van de Wet arbeid en zorg recht heeft op calamiteiten- \nen ander kort verzuimverlof, waaronder verlof om te voldoen aan een wettelijke \nverplichting of geboorteverlof, heeft gedurende dit verlof recht op behoud van zijn \nbezoldiging met inachtneming van het derde lid.\n2. Onder een calamiteit wordt verstaan een plotselinge gebeurtenis waarvoor de \nwerknemer zonder uitstel maatregelen moet treffen en dit een onmiddellijke \nonderbreking van de arbeid vergt.\n3. Het recht op loondoorbetaling bij calamiteiten geldt voor maximaal twee dagen per \nkalenderjaar.\n4. Voor het recht op loondoorbetaling bij geboorteverlof geldt de Wet arbeid en zorg.",
    "Artikel 4.23 Sabbatical leave\n1. De werkgever kan de werknemer op zijn verzoek verlof van langere duur verlenen voor \neen sabbatical leave.\n2. Onder sabbatical leave wordt verstaan een langere verlofperiode, waarbinnen de \nwerknemer algemeen of gericht aandacht besteedt aan de eigen employability.\n3. Bij toekenning van sabbatical leave maken de werkgever en werknemer in elk \ngeval afspraken over de wijze van invulling en opname van het verlof, de duur \nvan het verlof, de al dan niet doorbetaling van de bezoldiging, de betaling van de \npensioenpremie en het inzetten door de werknemer van gespaarde vakantie-uren, \nbedoeld in artikel 5.5, voor een deel van de verlofperiode.\n4. Bij het inzetten door de werknemer van gespaard verlof voor sabbatical leave kent de \nwerkgever een premie toe, indien er naar het oordeel van de werkgever ook sprake is \nvan een bedrijfsbelang.",
    "Artikel 5.4 Doelen\n1. De werknemer kan kiezen uit de navolgende doelen in tijd en geld:\na. extra vakantie-uren;",
    "Artikel 5.5  Meerjaren spaarmodel\n1.  Gedurende minimaal 3 en maximaal 5 jaar kunnen jaarlijks, naast de vakantie-uren \ngenoemd in artikel 5.3 lid 1 sub a, nog 72 extra vakantie-uren worden opgespaard \nten behoeve van een langdurige, aaneengesloten verlofperiode of om met ingang \nvan 1 januari 2018 tijdelijk minder uren te werken per week. De duur van het \naaneengesloten langdurig verlof is tenminste gelijk aan het aantal vakantie-uren dat in \nde gekozen periode is gespaard. Artikel 5.7 lid 3 is van overeenkomstige toepassing.\n2. a.   Indien het gespaarde verlof wordt opgenomen ten behoeve van een sabbatical \nleave, verleent de werkgever bij opname van het opgespaarde verlof een premie in \ntijd en/of geld.\nb.  Partijen verstaan onder sabbatical leave een langere verlofperiode, waarbinnen de \nwerknemer algemeen of gericht aandacht besteedt aan de eigen employability.\nc.  Als er naar het oordeel van de werkgever sprake is van aanwending ten behoeve \nvan een sabbatical leave en er (ook) sprake is van een bedrijfsbelang, dan komen \nwerkgever en werknemer vooraf op individuele basis het volgende overeen:\n1.  de wijze van invulling en opname van het verlof;\n2.  de duur;\n3.  de hoogte van de toe te kennen premie;\n4.  eventuele nadere voorwaarden.\n3.  Indien het gespaarde verlof wordt opgenomen om tijdelijk minder uren te werken per \nweek, komen werkgever en werknemer op individuele basis de duur en de wijze van \ninvulling en opname van het verlof overeen. Artikel 5.9 lid 4 is van overeenkomstige \ntoepassing.\n4.  Tenzij anders overeengekomen, wordt het in het meerjaren spaarmodel opgespaarde \nverlof uiterlijk opgenomen binnen een jaar na afloop van de spaarperiode. Niet \nopgenomen verlof vervalt na verloop van vijf jaren na de laatste dag van het \nkalenderjaar waarin de aanspraak in het spaarmodel is ingebracht.\n5.  Bij beëindiging van het dienstverband dient het opgespaarde verlof direct \nvoorafgaand hieraan te worden opgenomen. Indien en voor zover dit niet mogelijk is, \nvindt uitbetaling plaats. Deze uitbetaling geschiedt onder de condities als vermeld in \nartikel 5.7 lid 2."
  ],
  "Termination information": [
    "Participatiebanen bij reorganisaties\nPartijen vinden duurzame plaatsing van werknemers met een arbeidsbeperking, ook \nconform de banenafspraak, van groot belang. Daarom spreken partijen af dat in geval \nvan organisatieaanpassing of reorganisatie werknemers uit de doelgroepen van de \nParticipatiewet een takenpakket behouden van vergelijkbare aard of omvang. Deze \nwerknemers kunnen in de situatie van organisatieaanpassing of reorganisatie niet worden \nontslagen vanwege het vervallen van de functie.",
    "Artikel 2.1  Inhoud dienstverband\n2. De schriftelijke opgave van het dienstverband bevat tenminste de volgende gegevens:\ne. of het dienstverband voor onbepaalde tijd dan wel voor bepaalde tijd wordt \naangegaan, met in het laatste geval de duur van het dienstverband en de \neventuele mogelijkheid van tussentijdse opzegging of beëindiging;\nf. de eventuele proeftijd in de zin van artikel 2.2 lid 2;",
    "Artikel 2.2  Aangaan dienstverband\n2. Bij aanvang van een dienstverband langer dan zes maanden kan een proeftijd \novereengekomen worden van maximaal twee maanden, waarbinnen zowel werkgever \nals werknemer bevoegd zijn het dienstverband met onmiddellijke ingang op te zeggen.\n6. Het gestelde in lid 2 geldt in afwijking van artikel 7: 652 lid 5 en 6 BW.",
    "Artikel 2.2a  Eenmalig dienstverband voor bepaalde tijd\n3. Het dienstverband als bedoeld in lid 1 kan tussentijds worden opgezegd indien dit \nschriftelijk is overeengekomen.",
    "Artikel 2.4 Conversie\n1. Indien na het verstrijken van de volgens artikel 2.3 toegestane maximale duur van het \ndienstverband voor bepaalde tijd de werknemer met kennelijke instemming van de \nwerkgever de hem opgedragen werkzaamheden voortzet, wordt vanaf dat tijdstip het \ndienstverband voor bepaalde tijd geacht te zijn omgezet in een dienstverband voor \nonbepaalde tijd.\n2. Het dienstverband voor bepaalde tijd wordt geacht omgezet te zijn in een \ndienstverband voor onbepaalde tijd indien het aantal elkaar opvolgende \ndienstverbanden meer bedraagt dan het volgens artikel 2.3 toegestane aantal.\n3. Het eerste en tweede lid van dit artikel zijn niet van toepassing op dienstverbanden \ndie voor 1 juli 2015 zijn aangegaan. Op die dienstverbanden blijven de bepalingen van \nartikel 2.3 van de cao van toepassing zoals die luidden op de datum van het aangaan \nvan het dienstverband. \n4. Het eerste en tweede lid van dit artikel zijn uitsluitend met inachtneming van \nhet bepaalde in artikel 2.3, veertiende lid, van deze cao van toepassing op \ndienstverbanden voor bepaalde tijd met een werknemer na het bereiken van de AOW-\ngerechtigde leeftijd.",
    "Artikel 5.10 Slotbepaling\nBij het beëindigen van het dienstverband van een werknemer in de loop van het boekjaar, \ngelden de aanspraken naar evenredigheid tot het aandeel in het volledig boekjaar. Zo \nnodig zullen nog niet genoten respectievelijk ten onrechte genoten arbeidsvoorwaarden \nworden verrekend.",
    "Artikel 6.6  Tenure track\n5. Wanneer dit traject niet leidt tot een dienstverband voor onbepaalde tijd is artikel 2.2 \nlid 5 van toepassing."
  ],
  "Overtime information": [
    "Artikel 3.24  Toelage voor arbeid op ongebruikelijke werktijden\n1. De werkgever kent aan de werknemer, behorend tot het obp voor wie een lagere \nsalarisschaal geldt dan schaal 11 en die anders dan bij wijze van overwerk in opdracht \narbeid verricht binnen de in het tweede lid genoemde tijden, een toelage toe.\n2. Met inachtneming van het gestelde in lid 4 bedraagt de extra vergoeding per gewerkt \nuur een percentage van het salaris per uur dat voor de werknemer geldt:\n a.   40% voor de uren op maandag tot en met vrijdag tussen 0.00 en 7.00 uur en \ntussen 20.00 uur en 24.00 uur en de uren op zaterdag;\nb. 75% voor de uren op zondag en feestdagen.\n3. a.   De genoemde percentages worden berekend over ten hoogste het salaris per uur \nvan schaal 7 nummer 10’.\nb.  Ingeval de werknemer gebruik maakt van het keuzemodel wordt het in het tweede \nlid en onder sub a genoemde salaris per uur berekend over het salaris zonder \naftrek van eventueel in het keuzemodel ingezette bronnen in geld.\n4. Voor een werknemer van een openbare universiteit die na 1 april 1997 in dienst is \ngetreden, of voor een werknemer van een bijzondere universiteit die na 1 januari \n2006 in dienst is getreden, kan de werkgever in overleg met de werknemer afzien van \nde in lid 1 genoemde toelage, mits de werktijden liggen binnen de grenzen van de \nbedrijfstijd, zoals omschreven in artikel 4.3 en mits het gaat om vaste werktijden.\n5. In afwijking van lid 1 kan de werkgever in overeenstemming met het lokaal overleg \neen nadere regeling afspreken voor een toelage voor werk op ongebruikelijke \nwerktijden voor wetenschappelijk personeel met een patiëntenzorgtaak.",
    "Artikel 3.25  Afbouw toelage voor arbeid op ongebruikelijke werktijden\n1. De werkgever kent een aflopende toelage toe aan de werknemer van wie de \nvergoeding als bedoeld in artikel 3.24 buiten zijn toedoen blijvend wordt verlaagd \ndoor de werkgever als gevolg van de beëindiging of vermindering van een toelage, \ndie minimaal twee jaar, zonder een wezenlijke onderbreking als bedoeld in lid 6, voor \nbeëindiging heeft bestaan.\n2. Er is aanspraak op een aflopende toelage over een periode van maximaal één vierde \ndeel van het aantal maanden waarin de toelage heeft bestaan, met een maximum van \n36 maanden. De aflopende toelage wordt in drie periodes van maximaal 12 maanden \nuitbetaald en bedraagt respectievelijk 75%, 50% en 25% van de verlaging van de \ntoelage.\n3. De werkgever kent een blijvende toelage toe aan de werknemer van vijfenvijftig jaar of \nouder van wie de toelage als bedoeld in artikel 3.24 een blijvende verlaging ondergaat \nals gevolg van het buiten zijn toedoen door de werkgever beëindigen of verminderen \nvan een minimaal vijftien jaar, zonder wezenlijke onderbreking als bedoeld in lid 6, \nbestaande toelage.\n4. Indien de werkgever tijdens de periode van afbouw van een toelage aan de werknemer \neen nieuwe toelage toekent, zoals bedoeld in artikel 3.24, dan wordt de afbouwtoelage \nverminderd met de nieuw ontvangen toelage. \n5. Onder een wezenlijke onderbreking wordt verstaan een onderbreking, anders dan \ndoor ziekte, van langer dan 2 maanden.\n6. De werkgever kan een bepaalde groep werknemers van 55 jaar en ouder die een \ntoelage als bedoeld in artikel 3.24 genoot, en van wie de bezoldiging een blijvende \nverlaging ondergaat als gevolg van het wegvallen van bedoelde toelage, een toelage \ntoekennen overeenkomstig door de werkgever te stellen regels.",
    "Artikel 3.26  Bereikbaarheids­ en aanwezigheidsdienst\n1. De werkgever kent de werknemer, behorend tot het obp voor wie een lagere \nsalarisschaal geldt dan schaal 11 en die buiten de werktijden die voor hem gelden \nop grond van een werktijdregeling als bedoeld in artikel 4.2, volgens schriftelijke \nopdracht van de werkgever zich regelmatig of vrij regelmatig bereikbaar en \nbeschikbaar moet houden om bij oproep arbeid te verrichten, een toelage toe.\n2. a.  De toelage bedraagt per vol uur bereikbaarheid 10% van het salaris per uur \ndat voor de werknemer geldt, doch niet meer dan van het maximumsalaris van \nsalarisschaal 3.\nb.  Ingeval de werknemer gebruik maakt van het keuzemodel wordt het onder sub a \ngenoemde salaris per uur berekend over het salaris zonder aftrek van eventueel in \nhet keuzemodel ingezette bronnen in geld.\n3. De toelage, die op grond van lid 2 is berekend wordt verhoogd met 25% van het \nsalaris per uur indien er sprake is geweest van een aanwezigheidsdienst.\n4. Bij het verrichten van spoedeisend werk wordt toepassing gegeven aan het gestelde in \nartikel 3.27 met inachtneming van het volgende:\na.  bij bereikbaarheidsdienst vangt het overwerk aan vanaf het moment waarop \nde werknemer zijn verblijfplaats buiten het terrein van de universiteit verlaat \nen eindigt het overwerk zodra hij zijn verblijfsplaats buiten het terrein van de \nuniversiteiten weer heeft bereikt, waarop een afronding op halve uren plaatsvindt \nen minimaal 2 uur overwerk wordt vergoed;\nb.  bij elke periode waarin de werknemer tijdens de aanwezigheidsdienst wordt \nopgeroepen om arbeid te verrichten, vindt voor de bepaling van de omvang van \nhet overwerk een afronding naar boven op halve uren plaats.",
    "Artikel 3.27  Overwerk\n1. De werkgever kent aan de werknemer, behorend tot het obp voor wie een lagere \nsalarisschaal geldt dan schaal 11 en die in opdracht van de werkgever overwerk \nverricht, een vergoeding toe.\n2. Onder overwerk wordt verstaan: arbeid buiten de werktijden die gelden voor de \nwerknemer, voor zover daardoor het aantal arbeidsuren dat voor hem per werkperiode \nis vastgesteld, wordt overschreden. De werkperiode wordt gesteld op één week.\n3. De vergoeding voor overwerk bestaat uit verlof, gelijk aan de duur van het overwerk. \nDaarnaast kent de werkgever extra verlof toe op basis van het vierde lid. Indien het \ndienstbelang zich verzet tegen het toekennen van verlof en/of extra verlof in tijd, \nwordt in plaats hiervan een bedrag in geld toegekend.\n4. Het extra verlof of het bedrag in geld bedraagt een percentage van de duur van het \noverwerk van het voor de werknemer geldende salaris per uur, te weten:\na.  25% voor de overwerkuren op maandag tot en met vrijdag tussen 7 en 18 uur;\nb.  50% voor de overwerkuren op maandag tot en met vrijdag voor 7 uur of na 18 uur \nen de uren op zaterdag tussen 0 en 16 uur; \nc.  100% voor de overwerkuren op zaterdag na 16 uur en de overwerkuren op zon- of \nfeestdagen.\n Ingeval de werknemer gebruik maakt van het keuzemodel wordt het onder sub a \ngenoemde salaris per uur berekend over het salaris zonder aftrek van eventueel in het \nkeuzemodel ingezette bronnen in geld.\n5. Voor overwerk dat gedurende minder dan een half uur aansluitend aan de \nvastgestelde dagelijkse werktijd wordt verricht, wordt geen vergoeding toegekend.\n6. Geen overwerkvergoeding wordt genoten door andere, door de werkgever in \novereenstemming met de werknemersorganisaties in het lokaal overleg aangewezen, \ncategorieën werknemers.\n7. De werknemer wordt op zijn verzoek vrijgesteld van het verrichten van \noverwerk, indien er naar het oordeel van de werkgever sprake is van bijzondere \nomstandigheden, die het verrichten van extra arbeid beletten.",
    "Artikel 4.1  Volledige arbeidsduur\nDe volledige arbeidsduur per week bedraagt 38 uren.",
    "Artikel 4.2  Werktijdenregeling\n1. De werknemer is verplicht zich te houden aan de werktijdenregeling en de arbeids- en \nrusttijden, die door de werkgever voor hem zijn vastgesteld.\n2. Inzake arbeidstijd, arbeidstijd op zondag en arbeid in nachtdienst, alsmede inzake \nrusttijd en pauze, is de standaardregeling van toepassing, als bedoeld in de \nArbeidstijdenwet behoudens het gestelde in het volgende lid.\n3. In afwijking van lid 2 kan de werkgever met de werknemersorganisaties in het lokaal \noverleg een collectieve regeling in de zin van artikel 1.3 van de Arbeidstijdenwet \novereenkomen.\n4. Het arbeidstijdenpatroon van de werknemer wordt zodanig vastgesteld dat de \nwerknemer per week op niet meer dan 5 dagen en zoveel mogelijk aaneengesloten \narbeid verricht.\n5. Geen arbeid wordt verlangd op zaterdagen, zondagen en op feestdagen, als bedoeld \nin artikel 4.8.\n6. Van het gestelde in lid 4 en 5 kan worden afgeweken, indien het belang van de \ninstelling dat onvermijdelijk maakt.\n7. De werknemer wordt bij de regeling van zijn arbeidstijd zo weinig mogelijk in zijn \nzondagsrust beperkt en hem wordt zoveel mogelijk de gelegenheid geboden op \nzondag en de voor hem geldende kerkelijke feestdagen zijn kerk te bezoeken. \n8. Lid 7 vindt voor de werknemer, die in verband met zijn godsdienstige opvattingen \nde wekelijkse rustdag op een andere dag dan de zondag viert, overeenkomstige \ntoepassing indien hij de werkgever hierom schriftelijk heeft verzocht.",
    "Artikel 4.3 Bepaling bedrijfstijd en afwijkende werktijden\n1. De 38-urige werkweek wordt ingevuld binnen een bedrijfstijd van 78 uren.\n2. Onder bedrijfstijd wordt verstaan de uren op maandag tot en met vrijdag van  \n7.00 tot 21.00 uur respectievelijk van 8.00 tot 22.00 uur en de uren op zaterdag van \n7.00 tot 15.00 uur respectievelijk van 8.00 tot 16.00 uur.\n3. Indien de bedrijfsvoering dit naar het oordeel van de werkgever vereist, is \nde werknemer verplicht overwerk, arbeid op ongebruikelijke werktijden of \nbereikbaarheids- en aanwezigheidsdienst of verschoven dienst te verrichten.",
    "Artikel 5.6 De flexibele werkduur\n1.  Een werknemer heeft recht op een flexibele werkduur, tenzij het belang van de \nbedrijfsvoering zich hiertegen verzet.\n2.  De flexibele werkduur houdt in dat de werknemer een afspraak maakt met zijn \nleidinggevende over een werktijd per week die afwijkt van de volgens artikel 4.1 \ngebruikelijke volledige werktijd van 38 uren per week. De afwijking bedraagt 2 uren \nper week, waarvoor de werknemer op jaarbasis 96 uren inlevert bij een kortere \ndan standaard werkduur, dan wel compensatie-uren ontvangt bij een langere dan \nstandaard werkduur. De maximale arbeidsduur per week bij toepassing van de \nflexibele werkduur is 40 uren. Een mogelijke uitwerking van de variaties en gevolgen \nis in Bijlage G opgenomen. De extra gewerkte compensatie-uren worden geacht te \nzijn opgenomen in het kalenderjaar waarin ze zijn ontstaan. De minder gewerkte uren \nworden verdisconteerd met vakantie-uren in het betreffende kalenderjaar. \n3.  Onderdeel van de afspraak tussen werkgever en werknemer over toepassing van de \nflexibele werkduur kan zijn dat perioden worden afgesproken waarin de werknemer \nmeer uren of minder uren per week werkt om pieken of dalen in werkaanbod op te \nvangen.\n4.  Na overeenstemming met de werknemersorganisaties in het lokaal overleg kan worden \ngekozen voor een andere invulling van de in lid 2 genoemde flexibele werkduur.\n5.  De afspraak tussen de individuele werknemer en werkgever over de invulling van de \nflexibele werkduur wordt gemaakt voor de duur van een jaar. Als zich gedurende deze \nperiode onvoorziene omstandigheden voordoen die tot wijziging van de afspraak \nnopen, treden de werkgever en de werknemer daarover met elkaar in overleg."
  ],
  "Training information": [
    "Meer carrièreperspectieven en werkzekerheid voor junior docenten en \npostdocs\nPartijen hebben het thema ‘verbetering carrièreperspectieven voor junior docenten en \npostdocs’ nadrukkelijk en gezamenlijk op de agenda gezet. Het betreft hier voornamelijk \nde functies van de junior docent (Docent 3 en 4) en de postdocposities (Onderzoeker \n3 en 4). Bij een wetenschappelijke carrière is de verbondenheid tussen onderwijs en \nonderzoek evident en geborgd op persoonsniveau. De academische carrière loopt via de \nas van Universitair docent (UD), Universitair hoofddocent (UHD) en Hoogleraar. Een vast \ndienstverband behoort dan tot de mogelijkheden. Bij de junior docent en de postdoc is \ndeze verbondenheid – en daarmee het carrièreperspectief van een vast dienstverband - veel \nminder, tot niet aanwezig. Deze functies worden dan ook in de regel vervuld in een tijdelijk \ndienstverband. Werkgevers en werknemers maken in deze cao afspraken om deze tijdelijke \nbanen in tijd te verlengen en een inhoudelijke ontwikkelcomponent toe te voegen. Hiermee \nbeogen partijen het aantal korte tijdelijke dienstverbanden verder te reduceren en tevens de \nkansen van de junior docenten en de postdocs op de arbeidsmarkt te vergroten.  \nJunior docenten krijgen een langer durend eenmalig dienstverband aangeboden, met \nruimere ontwikkelmogelijkheden. Dit maakt de functie aantrekkelijker en is goed voor \nde kwaliteit van het onderwijs. Voor junior docenten met onderwijsambities wordt \nde doorstroom naar een baan in een van de andere onderwijssectoren gefaciliteerd. \nDe basis kwalificatie onderwijs (BKO) speelt hierin een belangrijke rol. Daarnaast \nzetten partijen zich in voor sectorale afspraken om deze junior docenten middels een \nleerwerktraject op maat of het doorlopen van een verkorte lerarenopleiding, versneld een \nonderwijsbevoegdheid te laten behalen. \nVoor docenten met wetenschappelijke ambities wordt de mogelijkheid gecreëerd van \neen combinatiefunctie van junior docent en onderzoeker met een eenmalig tijdelijk \ndienstverband van in principe zes jaar. De werknemer wordt gedurende deze periode \ngeacht de BKO te behalen en een PhD traject met succes af te ronden.",
    "Artikel 2.3 Duur van het dienstverband en aantal opvolgingen\n10. Onder de tijd waarin werkzaamheden in het kader van opleiding worden verricht, \nwordt in ieder geval verstaan tijd doorgebracht als:\na.  student-assistent zoals bedoeld in artikel 10.1 lid 2;\nb.  promovendus;\nc.  technisch onderzoeker in opleiding (TOIO);\nd.   leerling ter opleiding van enig beroep dan wel in verband met verdere \nwetenschappelijke of praktische opleiding of vorming, waaronder fellowships \nbekostigd door de KNAW en EU.",
    "Artikel 6.5 Loopbaanvorming \n1. Het sociaal beleid van de instellingen zal zich richten op het bevorderen van \nontplooiingsmogelijkheden en loopbaanperspectief. Blijvende inzetbaarheid van de \nwerknemers vormt hierbij een aandachtspunt. Mobiliteit zowel binnen als buiten de \neigen instelling is hierbij essentieel. \n2. De werkgever stelt een loopbaanbeleid vast. \n3. Aan iedere werknemer met een dienstverband voor bepaalde tijd van twee jaar \nof meer zal de gelegenheid worden geboden een loopbaanadvies in te winnen bij \neen professionele organisatie. De kosten van dit advies zijn voor rekening van de \nwerkgever. Deze mogelijkheid zal op een zodanig tijdstip worden geboden dat \nde inhoud bruikbaar is voor een individueel begeleidingstraject, gericht op het \nvermeerderen van de kansen op de interne of externe arbeidsmarkt. \n4. Iedere werknemer met een dienstverband voor onbepaalde tijd heeft minimaal \neenmaal per vijf jaar recht op een loopbaanadviesgesprek zo mogelijk af te ronden \nmet een advies over de loopbaanontwikkeling, te voeren met een op dit terrein \ndeskundige.",
    "Artikel 6.6  Tenure track\n1. Onder tenure track wordt verstaan het formeel vastgelegde traject naar een \ndienstverband voor onbepaalde tijd voor wetenschappelijk personeel.\n2. In de afspraken over een tenure track wordt duidelijk vastgelegd:\na. hoe het in het eerste lid genoemde traject kan leiden tot een dienstverband voor \nonbepaalde tijd in een hogere wetenschappelijke functie;\nb. de duur van het traject;\nc. de beoordelingsprocedure en de beoordelingscriteria;\nd. de gevolgen van een positieve of negatieve beoordeling.\n3. De in het tweede lid onder b genoemde periode kan op grond van artikel 2.2a lid 4 \nmet maximaal drie maanden worden verlengd in geval van genoten zwangerschaps- \nen bevallingsverlof of een langdurige periode van ziekte of arbeidsongeschiktheid. \n4. De beslissing over omzetting in een dienstverband voor onbepaalde tijd wordt ruim \nvoor het einde van de in het tweede lid onder b genoemde periode genomen. \n5. Wanneer dit traject niet leidt tot een dienstverband voor onbepaalde tijd is artikel 2.2 \nlid 5 van toepassing.\n6. De werkgever kan in overleg met de werknemersorganisaties in het lokaal overleg \nnadere regelingen vaststellen.",
    "Artikel 6.7  Jaargesprek\n1. De werknemer heeft, met inachtneming van door de werkgever nader te stellen \nregels, tenminste eenmaal per jaar een gesprek met zijn direct leidinggevende over \nde wijze waarop, met inachtneming van het functioneren in het afgelopen tijdvak, de \nwerknemer gedurende een af te spreken toekomstig tijdvak zijn functie zal vervullen \nof zijn loopbaan zal vervolgen alsmede de voorwaarden waaronder dat dient te \ngeschieden. \n In het jaargesprek wordt onder meer aandacht besteed aan: \na.  het welbevinden van de werknemer (waaronder fysieke en mentale \ngezondheidsaspecten);\nb.  de inzetbaarheid, waaronder kennis en vaardigheden, gespiegeld aan toekomstige \nbehoeften, de voorziene loopbaan- en persoonlijke ontwikkeling en de daarbij \nnoodzakelijke scholing, alsmede de termijnen waarbinnen deze gerealiseerd zal \nworden en; \nc.  het motivatieaspect.\n2. Deze gesprekken zullen plaatsvinden in een open sfeer met gelijkwaardige inbreng \nvan beide partijen; te maken afspraken worden schriftelijk vastgelegd en geëvalueerd.\n3. Meerjarige loopbaanontwikkelingsdoelstellingen en –afspraken worden vastgelegd in \neen persoonlijk ontwikkelplan. Deze afspraken en doelstellingen worden schriftelijk \nvastgelegd en geëvalueerd.",
    "Artikel 6.9 Opleidings­ en begeleidingsplan promovendus\n1. De werkgever ziet er op toe dat, na overleg met de promovendus en in \novereenstemming met de aangewezen begeleider dan wel de promotor voor de \npromovendus een op hem afgestemd opleidings- en begeleidingsplan wordt \nvastgesteld en dat dit plan binnen 3 maanden na de aanvang van het dienstverband \naan de promovendus wordt uitgereikt. \n2. Het opleidings- en begeleidingsplan wordt tegen het einde van het eerste jaar nader \ningevuld voor de verdere duur van het dienstverband en wordt zo nodig van jaar tot \njaar bijgesteld. \n3. In het opleidings- en begeleidingsplan wordt in ieder geval vastgelegd: \na. welke kennis en vaardigheden dienen te worden verworven en op welke wijze dit \ndient plaats te vinden;\nb. wie voor de promovendus optreedt als begeleider, dat wil zeggen onder wiens \ntoezicht de promovendus werkzaam is en wie de promotor is. Indien de \nbegeleider niet de promotor is, wordt bovendien vastgelegd dat de promovendus \nbij de aanvang van het promotieonderzoek alsmede op die momenten die \nbeslissend zijn voor de voortgang van het onderzoek, doch ten minste eenmaal \nper jaar, een gesprek heeft over het promotieonderzoek met de promotor;\nc. de omvang in uren per maand van door de aangewezen begeleider te geven \npersoonlijke begeleiding waarop de promovendus tenminste recht heeft.",
    "Artikel 6.10  Scholing en ontwikkeling\n1. Om de kennis en vaardigheden van de werknemer aan te laten sluiten bij de behoefte \nvan de werkgever en om de kansen van de werknemer op de arbeidsmarkt, zowel \nbinnen als buiten de universitaire sector, te behouden en zo mogelijk te versterken, \nis voortdurende aandacht voor de kennis en ervaring van de werknemer van \nwezenlijk belang. Het op peil houden en ontwikkelen hiervan zijn een gezamenlijke \nverantwoordelijkheid en verplichting van werkgever en werknemer. De werknemer krijgt \njaarlijks de beschikking over ten minste twee ontwikkelingsdagen om te kunnen werken \naan zijn duurzame inzetbaarheid. Ontwikkelingsdagen mogen op basis van een voor \nhet einde van het jaar gemaakte schriftelijke afspraak tussen werkgever en werknemer \nworden gespaard. \n Indien er geen afspraak, als bedoeld in de vorige volzin is gemaakt, vervallen niet-\ngebruikte ontwikkelingsdagen bij het einde van het kalenderjaar.\n Ontwikkelingsdagen zijn geen vakantiedagen en zijn niet verkoopbaar. Niet-benutte \nontwikkelingsdagen vervallen bij het einde van het dienstverband. De besteding van \nde dagen kan worden vastgelegd in een portfolio van de werknemer.\n2. De werkgever kan de werknemer verplichten tot het volgen van een studie of opleiding \nindien dit noodzakelijk is voor een goede vervulling van de huidige of een toekomstige \nfunctie. De werkgever zal de noodzakelijke faciliteiten aan de werknemer verlenen. \n3. De werknemer heeft recht op scholing en kan de werkgever op grond daarvan \nverzoeken hem faciliteiten te verlenen voor het volgen van een studie of opleiding.\n4. Indien het in lid 3 genoemde verzoek betrekking heeft op een studie of opleiding die \nnoodzakelijk is voor een goede ontwikkeling van de werknemer binnen zijn functie, \nzal de werkgever faciliteiten verlenen.\n5. Als dit bijdraagt tot de loopbaanontwikkeling van de werknemer, zal de werkgever, \nook indien er slechts een geringe relatie bestaat tussen de studie of opleiding en de \nhuidige of een toekomstige functie, faciliteiten aan de werknemer verlenen.\n6. De werkgever stelt nadere regels vast rond terugbetaling van de kosten van een studie \nof opleiding en kan nadere regels vaststellen betreffende de verlening van faciliteiten \nzoals genoemd in lid 5.\n7. Op de in lid 6 genoemde (nadere) regels is artikel 10.8 van toepassing.",
    "Artikel 6.11  Mobiliteit en duurzame inzetbaarheid ondersteunend­ en   \n beheerspersoneel\nVanaf 1 september 2018 zal voor iedere werknemer met een OBP-functie die een vast \ndienstverband heeft, vastgelegd worden dat deze functie vervuld wordt voor de duur \nvan een vooraf vastgestelde periode van maximaal 4 tot 6 jaar. Gedurende deze periode \nverricht de werknemer activiteiten gericht op de professionele ontwikkeling en/of een \nloopbaanstap. In overleg kan worden besloten dat de werknemer na deze periode \ndezelfde functie(niveau) blijft vervullen. De ontwikkelinitiatieven zijn gericht op de \nhuidige functie en/of op een andere functie binnen of buiten de universiteit: \n1. Iedere werknemer onderneemt jaarlijks in beginsel een aantal passende \nontwikkelinitiatieven. In overleg tussen de werknemer en de leidinggevende wordt \nvastgelegd in welke (inhoudelijke) richting de medewerker zich ontwikkelt; welke \nroute hiervoor wordt voorgesteld, het tijdpad en welke middelen nodig zijn om dit \nbereiken. Deze kunnen gericht zijn op (een combinatie van) het eigen functiegebied, \neen ander domein binnen de universiteit of een positie buiten de eigen universiteit. \n2. De werkgever faciliteert het ontwikkelproces bij het bepalen van de richting en bij de \nuitvoering. Dit betekent onder meer het schetsen van een toekomstscenario voor \nhet eigen onderdeel en/of instelling, ondersteuning bij de opzet en uitvoering van de \nontwikkelactiviteiten, het beschikbaar stellen van een bijpassend ontwikkelaanbod \nen hierbij passende voldoende financiële middelen. De ontwikkelingsdagen, zoals \nbedoeld in artikel 6.10, kunnen hiervoor worden ingezet. \n3. Het werken aan de eigen ontwikkeling is niet vrijblijvend, wordt normaal onderdeel \nvan het functioneren en maakt deel uit van de beoordelingscriteria. De ontwikkel-\ninitiatieven zijn een vast onderdeel van het jaargesprek en worden jaarlijks opnieuw \nvastgesteld en regelmatig besproken.\n4. Indien de werknemer een andere functie gaat uitoefenen binnen een universiteit \nblijft de salaris(schaal) behouden. Indien de werknemer doorgroeit naar een hogere \nfunctie, ontvangt hij de bij die functie behorende salarisschaal. \n5. Het behoort tot de taken van de leidinggevende om ontwikkelinitiatieven"
  ],
  "Homeoffice information": []
}