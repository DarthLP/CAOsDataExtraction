{
  "General information": [
    "sociale werkvoorziening\n\n1 januari 2021\n\ntot en met 31 december 2025...",
    "Artikel 1.3 Karakter en looptijd cao\n1.  Deze cao heeft een standaardkarakter. Je werkgever moet zich dus houden  \naan de cao. Alleen als er staat dat de werkgever mag afwijken is dat anders.\n2. Deze cao geldt van 1 januari 2021 tot en met 31 december 2025.\n3.  De cao-partijen mogen tijdens de looptijd van de cao een wijziging of  \naanvulling afspreken. De cao-partij die dat wil moet dan een gemotiveerd \nverzoek indienen.",
    "Preambule\n \nDe partijen die de cao hebben afgesproken zijn:\na. de FNV en CNV Overheid. Dit zijn de partijen die de belangen van de  \nwerknemers behartigen; en\nb. de Vereniging van Nederlandse Gemeenten (VNG). Dit is de partij die de \nbelangen van de werkgevers behartigt.\nDeze partijen doen alles wat nodig is om bij te dragen aan een goede naleving \nvan deze cao.",
    "Onderhandelaarsakkoord cao SW 2021-2025\n\nPartijen betrokken bij de onderhandelingen voor de cao sociale werkvoorziening \nzijn op 17 mei 2021 een onderhandelaarsakkoord overeengekomen.\n\nPartijen komen het volgende overeen:  \n1. Looptijd\n De nieuw overeengekomen cao heeft een looptijd van 5 jaar, te weten van \n1-1-2021 tot en met 31-12-2025.",
    "Onderhandelaarsresultaat tussentijdse aanpassing  \ncao Sociale Werkvoorziening 2021 - 2025\nPartijen betrokken bij de onderhandelingen voor de cao Sociale Werkvoorziening \n(cao SW) zijn op 10 november 2023 een onderhandelaarsresultaat overeengeko -\nmen. Na bekrachtiging treden de afspraken in werking aanvullend op de huidige \nCao SW 2021- 2025. Het resultaat wordt definitief na de ledenraadplegingen en \nbekrachtiging door de afzonderlijke partijen. Dat is op zijn vroegst op  \n14 december 2023. Partijen leggen dit resultaat neutraal aan hun leden voor.\nPartijen komen het volgende overeen:\n1. Inwerkingtreding en looptijd\n Partijen komen overeen de Cao SW open te breken. De looptijd van de  \ncao blijft ongewijzigd, dus tot en met 31 december 2025. Per afzonderlijk  \nonderdeel is de inwerkingtreding aangegeven."
  ],
  "Wage information": [
    "Artikel 1.1 Begrippen\n1. De begrippen in deze cao betekenen:\ni) loon: het bedrag van de schaal dat je krijgt of je eventuele loongarantie en de \neventuele toelage in artikel 5.1 t/m 5.3 en 5.5 lid 5;\nj) maandinkomen: het loon plus het bedrag van de aan jou toegekende \nemolumenten en toelagen per maand zonder de onkostenvergoedingen;\nt) uurloon: 1/156e deel van het loon bij een voltijddienstverband;",
    "Artikel 1.2 Bruto bedragen\n \nDe bedragen in deze cao zijn bruto bedragen. Als het om een netto bedrag gaat is \ndat aangegeven.",
    "Artikel 5.1 Loon\n1. Je loon is afhankelijk van het aantal uur dat je per week werkt. Als je geen \nvoltijddienstverband hebt, dan geldt jouw loon naar evenredigheid.\n2. Je loon wordt uitbetaald uiterlijk 4 werkdagen voor het einde van de  \nkalendermaand waarover je loon krijgt.",
    "Artikel 5.2 Periodiek\n1. De startregel in een loonschaal kan alleen bij de aanvang van een  \ndienstbetrekking gehanteerd worden.\n2. Je loon wordt elk jaar verhoogd naar de volgende periodiek in jouw  \nloonschaal. Dit geldt totdat het maximum van je loonschaal is bereikt.\n3. Je werkgever kan afwijken van lid 2. Je werkgever hoeft je loon niet naar  \nde volgende periodiek te verhogen als je onvoldoende functioneert en de \noorzaak daarvan bij jou ligt. Je kunt een extra periodiek krijgen als je  \nvolgens je werkgever bovengemiddeld presteert.\n4. Je werkgever informeert jou of je wettelijke vertegenwoordiger schriftelijk  \nals je loon in een jaar niet naar de volgende periodiek wordt verhoogd.  \nDit doet hij niet als je het maximum van je loonschaal hebt bereikt.  \nJe werkgever vermeldt ook waarom je loon niet naar de volgende periodiek  \nis verhoogd.",
    "Artikel 5.3 Wettelijk minimumloon\n1. Als jouw vastgestelde loon onder het wettelijk minimumloon ligt, dan krijg  \nje het voor jou geldende wettelijk minimumloon.\n2. Het loon in lid 1 geldt naar evenredigheid als je geen voltijddienstverband \nhebt.",
    "Artikel 5.4 Loongarantie\n1. Je hebt recht op een loongarantie op je oorspronkelijke loonschaal met  \nde mogelijkheid tot doorgroei in salaris als:\n a.  je door de uitkomst van een functie(her)waardering lager wordt  \ningeschaald; of\n b.  je een functie met een lager functieniveau dan je oorspronkelijke  \nfunctie moet accepteren.\n2. Je hebt geen recht op een loongarantie als:\n a.  je een andere passende lagere functie moet accepteren omdat jouw mate \nvan arbeidsongeschiktheid is veranderd;\n b.  er sprake is van verwijtbaarheid of onvoldoende functioneren aan jouw \nkant; of\n c. je op eigen verzoek van functie verandert.\n3. Je bent met een loongarantie verplicht:\n a. passende arbeid te accepteren;\n b. volledig mee te werken aan detachering;\n c. volledig mee te werken aan begeleid werken als je op of na 1 januari 1998  \n bent aangewezen voor de sociale werkvoorziening; en\n d.  actief mee te werken aan maatregelen die de kans tot plaatsing in  \npassende arbeid vergroten.\n4. Kom je jouw verplichtingen niet na dan vervalt je loongarantie.",
    "Artikel 5.5 Nieuwe functie en loonschaal\nAls je overgaat naar een nieuwe functie en loonschaal krijg je voor maximaal  \n1 jaar een toelage ter hoogte van het verschil. Als je teruggaat naar je oude \nfunctie vervalt de toelage. Als je na dit jaar in de nieuwe functie blijft, dan krijg  \nje de nieuwe functie en loonschaal.",
    "Artikel 5.6 Functieniveau na beroep op terugkeergarantie\n \nAls je je beroept op de terugkeergarantie, dan moet je werkgever zijn best doen \nom te zoeken naar een passende en zo regulier mogelijke functie. Het niveau \ndaarvan moet vergelijkbaar zijn met het functieniveau waarop je bij je werkgever \nhebt gewerkt.",
    "Artikel 5.7 Vakantietoeslag\n1. Je hebt recht op vakantietoeslag. Dit is 8% over je loon en vaste toeslagen in \neen kalendermaand. Bij de berekening van de hoogte van de vakantietoeslag \ntelt de eindejaarsuitkering niet mee.\n2. Je werkgever betaalt de vakantietoeslag uit in de maand mei. Je krijgt dan de \nvakantietoeslag over de afgelopen 12 maanden. Deze periode begint in juni \nvan het voorafgaande kalenderjaar. Bij uitdiensttreding krijg je vakantie-  \ntoeslag over de maanden gelegen tussen de laatste uitbetaling en de datum \nvan uitdiensttreding.",
    "Artikel 5.8 Eindejaarsuitkering\n1. In december ontvang je een eindejaarsuitkering van 3,75% van je loon zonder \nvakantiegeld in dat jaar. De uitkering is minimaal € 540.\n2. De eindejaarsuitkering in lid 1 geldt naar evenredigheid als je geen voltijd -\ndienstverband hebt. Dit geldt ook als je arbeidsovereenkomst niet het hele \njaar heeft geduurd.\n3. Bij uitdiensttreding krijg je de eindejaarsuitkering over de maanden gelegen \ntussen de laatste uitbetaling en de datum van uitdiensttreding.",
    "Artikel 5.9 Jubileumuitkering \n1. Je krijgt een jubileumuitkering als je 25 jaar in dienst bent en als je 40 jaar in \ndienst bent.\n2. Bij 25 jaar is de jubileumuitkering gelijk aan de helft van je loon met  \nvakantietoeslag in de maand van je 25-jarig jubileum. Bij 40 jaar is de  \njubileumuitkering gelijk aan je loon met vakantietoeslag in de maand  \nvan je 40-jarig jubileum.\n3. Als je in je 2e ziektejaar 25 of 40 jaar bij je werkgever in dienst bent,  \ndan geldt voor de jubileumuitkering het loon dat je kreeg voordat je  \narbeidsongeschikt werd.\n4. Voor het aantal jaar dat je in dienst bent tellen ook de jaren dat je hebt \ngewerkt bij een ander SW-bedrijf mee.",
    "Artikel 5.10 Bijzondere beloning\nJe werkgever kan jou een bijzondere beloning geven als er sprake is van  \nbijzondere omstandigheden.",
    "Artikel 5.15 Waarnemingstoelage\n1. Als je langer dan 4 weken een hogere functie volledig waarneemt, dan krijg \nje een toelage van 6% van je loon. Deze toelage krijg je met terugwerkende \nkracht vanaf de eerste dag van de waarneming.\n2. Als je een functie niet volledig hebt waargenomen, dan stelt je werkgever  \neen redelijke vergoeding vast. Je werkgever houdt daarbij rekening met de \naard en de omvang van jouw werkzaamheden. Ook houdt hij rekening met \nde duur van de waarneming en de manier waarop je hebt waargenomen.",
    "Artikel 12.1 Indeling in functie\nDe indeling van je functie in een loonschaal gebeurt met een systeem van functie -\nwaardering. Dit systeem staat in bijlage 2. De loonschalen staan in bijlage 1.",
    "Artikel 12.2 Bezwaar functiewaardering\n1. Als je het niet eens bent met jouw functiewaardering, dan kun je een  \nschriftelijke klacht indienen bij je werkgever.\n2. Een schriftelijke klacht moet je binnen 4 weken indienen. De termijn  \nvan 4 weken begint op de dag direct na de dag waarop je werkgever  \nhet functiewaarderingsbesluit aan jou bekend heeft gemaakt.\n3. Je kunt bezwaar maken tegen het functiewaarderingsbesluit nadat je \nwerkgever heeft gereageerd op jouw klacht.\n4. In een bezwaarschrift schrijf je op waarom je het niet eens bent met het \nfunctiewaarderingsbesluit. Dit bezwaarschrift stuur je op naar de landelijke \nbezwarencommissie. Dit moet je binnen 6 weken doen. De termijn van  \n6 weken begint op de dag direct na de dag waarop je werkgever zijn reactie \nop de klacht aan jou heeft verstuurd.\n5. In bijlage 3 staat de regeling van de landelijke bezwarencommissie.",
    "Onderhandelaarsakkoord cao SW 2021-2025\n2. Salarisontwikkeling\n Partijen spreken af om door te gaan met de in de cao 2015-2018 gemaakte \nafspraak over loonontwikkeling conform de LPO-systematiek. Partijen hebben \novereenstemming bereikt over het “cao-model”, waarmee het LPO-bedrag \nvan het ministerie van SZW wordt omgezet in de cao-loonsverhogingl.\n Partijen gaan zo spoedig mogelijk met de Staatssecretaris van SZW in overleg \nom een langjarige afspraak te maken over de toekenning van LPO voor \nkoopkrachtbehoud van SW-werknemers.\n Indien de WML indexatie meerdere jaren hoger is dan de LPO dan treden \nsociale partners met elkaar in overleg. Zo lang er geen afspraak is gemaakt \nmet de Staatssecretaris van SZW over langjarige toekenning van de LPO, \nvragen sociale partners jaarlijks voordat de LPO wordt toegekend wat de, \nhoogte van de LPO is, zoals vastgesteld door het ministerie van Financiën en \nof het ministerie van SZW dit bedrag volledig uitbetaalt aan gemeenten. \nSociale partners treden in overleg als het ministerie van SZW een korting \ntoepast op de LPO. Sociale partners treden eveneens in overleg als er politieke \nbesluitvorming is over een structurele verhoging van het Wettelijk \nminimumloon.",
    "De hoogte van de LPO wordt ieder jaar in de Meicirculaire bekend gemaakt.  \nOp basis van het “cao-model” zal het percentage waarmee de lonen van mensen die meer dan WML \nverdienen stijgen begin juni bekend worden gemaakt.",
    "Onderhandelaarsresultaat tussentijdse aanpassing  \ncao Sociale Werkvoorziening 2021 - 2025\n2. Salarisontwikkeling\n a. Vervroegen verhoging met LPO naar 1 oktober 2023  \nIn artikel 5.4 van de Cao SW 2021 – 2025 is opgenomen dat werkgevers de \ncompensatie voor de loon – en prijsontwikkeling (LPO), die zij van het rijk \nontvangen, inzetten om de lonen van werknemers, die meer dan het wettelijk \nminimumloon (hierna WML) verdienen, te verhogen.  \n De verhoging van de lonen voor werknemers die meer dan het WML  \nverdienen die was voorzien voor 1 januari 2024 wordt éénmalig vervroegd \nnaar 1 oktober 2023. De verhoging wordt -voor zover mogelijk- met de  \nsalarisbetaling in december 2023 doorgevoerd waarmee de volledige  \nLPO over 2023 wordt uitgekeerd. De afspraak is vertaald in de loontabel  \nCao SW per 1 oktober 2023.\nb. Stijging Wettelijk minimumloon per 1 januari 2024\n De Cao SW kent een normwerkweek van 36 uur. Op 1 januari 2024 wordt het \nwettelijk minimumuurloon ingevoerd, dat bedraagt op die datum € 13,27  \nper uur. Op basis van het kennisdocument van het ministerie van SZW is  \nhet uurloon omgerekend naar een referentiemaandloon voor 36 uur voor \njanuari 2024 = € 2.086,05 bruto.\nc. Nominale verhoging met € 50,- bruto.\n Partijen spreken af om het loongebouw per 1 januari 2024 aan te passen.  \nAlle schaalbedragen in de loontabel van 1 oktober 2023, ook de bedragen die \nonder het wettelijk minimumloon vallen, worden verhoogd met € 50,- bruto. \nDeze afspraak is vertaald in de loontabel van 1 januari 2024.",
    "Bijlage 1 - Loonschalen\nDe actuele loontabellen zijn te vinden op internet, via www.caosw.nl. Als je dat \nniet hebt kun je het vragen aan je werkgever.",
    "Bijlage 2 - FC/SW systeem \nDe cao kent een systeem voor het beschrijven en waarderen van functies. Het is \neen onlosmakelijk onderdeel van de cao. Je kunt het systeem vinden op internet, \nvia www.caosw.nl. Als je dat niet hebt kun je het vragen aan je werkgever.",
    "Bijlage 3 - Regeling bezwarencommissie functiewaarderings-  \nsysteem SW\nDe Regeling bezwarencommissie functiewaarderingssysteem SW is te vinden  \nop internet, via www.caosw.nl. "
  ],
  "Pension information": [
    "Artikel 3.5 Het einde van je arbeidsovereenkomst\n3. De arbeidsovereenkomst eindigt van rechtswege op de dag dat je de \nAOW-gerechtigde leeftijd bereikt of met vervroegd pensioen gaat.  \nDe mogelijkheid om met vervroegd pensioen te gaan staat in het \npensioenreglement.",
    "Artikel 6.14 Spaarverlof\n9. Voordat je met pensioen gaat neem je eerst alle uren op uit jouw spaarsaldo. \nDit geldt ook bij een vervroegd pensioen.",
    "Hoofdstuk 11 - Pensioen\nArtikel 11.1 Pensioen\n1. Je bouwt pensioen op.\n2. Je werkgever is verplicht om je aan te melden bij het pensioenfonds.  \nHet pensioenfonds is PWRI: stichting Pensioenfonds Werk en (re)Integratie.\n3. Je werkgever en jij dragen samen bij aan jouw pensioen. Jouw bijdrage \nhieraan is 30% van de totale pensioenpremie.\n4. Alle regels over je pensioen kun je terugvinden in de statuten en het  \npensioenreglement van het pensioenfonds. Deze regels maken onderdeel  \nuit van de cao. Als je de regels wil inzien kan dat bij je werkgever of PWRI.",
    "Artikel 11.2 Aanvullende oudedagsvoorziening\n1. Je krijgt een aanvullende oudedagsvoorziening als: \n a. je voor 1 juli 1990 in dienst was; \n b.  er stortingen voor jou zijn gedaan op grond van artikelen 9b en 9c van het \nBesluit Arbeidsvoorwaarden sociale werkvoorziening (Staatsblad 1968, 518) \nzoals dat tot en met 30 juni 1990 gold; en \n c.  je het bedrag niet hebt gebruikt voor inkoop van pensioen bij het \npensioenfonds.\n2. PWRI stelt de regels vast die gelden voor de aanvullende oudedags-  \nvoorziening. Als je de regels wil inzien kan dat bij je werkgever.",
    "Onderhandelaarsakkoord cao SW 2021-2025\n4. Pensioen \n De pensioenpremie voor de periode 2021 – 2025 is vastgesteld op 23,8%.\n Op grond van het Pensioenakkoord 2019 staan cao-partijen in alle sectoren \nvoor de taak om de komende jaren tot een geheel nieuwe pensioenregeling \nte komen. Sociale partners in de SW hebben daarbij het voornemen om te \nkiezen voor het Nieuwe Pensioencontract; hierover zullen de achterbannen zo \nnodig nog worden geraadpleegd. Bij het nader vormgeven van de toekom - \nstige pensioenregeling gaan sociale partners onder meer in gesprek over het \npremiebeleid.",
    "Bijlage 4 - Regeling eerder stoppen met werken\nCAO-PARTIJEN NEMEN HET VOLGENDE IN AANMERKING:\n- In het Pensioenakkoord van 5 juni 2019 zijn o.a. afspraken gemaakt om \neerder te kunnen stoppen met werken;\n- De “Wet bedrag ineens, RVU en verlofsparen” (hierna te noemen: “de wet”) \nstrekt tot uitwerking van deze afspraken;\n- De wet biedt de mogelijkheid tot tijdelijke facilitering van uittredings-  \nmogelijkheden door een werkgever met een daaraan verbonden tijdelijke \nversoepeling van de pseudo eindheffing Regeling Vervroegde Uittreding \n(hierna te noemen: “RVU”);\n- Gelet op de levensverwachting van de doelgroep, het toenemende  \nziekteverzuim van oudere werknemers en in verband met de overbrugging \nvan de stijgende AOW-leeftijd, willen werkgevers verenigd in de VNG en  \nwerknemersorganisaties FNV en CNV Connectief in deze collectieve  \narbeidsovereenkomst) een regeling treffen om het eerder stoppen met \nwerken, gedurende de periode die de Wet Bedrag ineens, RVU en  \nVerlofsparen toestaat, mogelijk te maken. Deze tijdelijke RVU-regeling  \nis de uitwerking van dat voornemen.",
    "Artikel 2 - Recht op uitkering/deelname regeling\n1. Recht op een uitkering, onder de voorwaarden als uitgewerkt in dit  \nreglement, heeft de werknemer die:\n a.  in de periode 1 januari 2021 tot en met 31 december 2025 op de datum  \nvan deelname aan de tijdelijke RVU regeling een leeftijd heeft bereikt die  \nmaximaal twee jaar en minimaal 1 maand voor zijn AOW-gerechtigde \nleeftijd ligt, en;\n b.  direct voorafgaand aan de uittredingsdatum tenminste vijf jaar in een \ndienstbetrekking werkzaam is geweest;\n c.  tijdens de periode van deelname aan de RVU regeling geen beroep doet  \nop een loon vervangende uitkering op grond van de Werkloosheidswet \n(WW)\n2. Geen recht op een RVU-uitkering heeft de werknemer die recht heeft op een \nWGA en/of een IVA-uitkering en daarnaast geen loon uit arbeid ontvangt.\n3. Deze regeling treedt in werking op 1 januari 2021 en eindigt van rechtswege \nop 31 december 2025 zonder dat opzegging is vereist. De doorlooptijd van de \nregeling is maximaal twee jaar na de einddatum, derhalve 31 december 2027.",
    "Artikel 3 - Duur, hoogte en uitbetaling uitkering\n1. Aan de werknemer wordt een maandelijkse uitkering in de zin van deze \nregeling toegekend met ingang van de datum van deelname aan de tijdelijke \nRVU-regeling. De uitkering wordt voor maximaal 24 maanden toegekend.\n2. Het toekennen van de RVU-uitkering in de zin van deze regeling kan niet met \nterugwerkende kracht.\n3. De maandelijkse bruto uitkering over een volle maand is gelijk aan het van \nRVU-heffing vrijgestelde bedrag op het moment van betaling van de RVU-  \nuitkering of bij een parttime dienstverband naar rato van het dienstverband."
  ],
  "Leave information": [
    "Artikel 6.1 Vakantie-uren\n1. Ieder kalenderjaar krijg je vakantie-uren. Dit zijn wettelijke en bovenwette -\nlijke uren. Het aantal vakantie-uren dat je krijgt staat in onderstaand schema. \nDit is op basis van een voltijddienstverband. \nLeeftijd Wettelijke vakantie-uren Bovenwettelijke vakantie-uren\nJonger dan 18 jaar 144 43,8\n18 jaar 144 35,8\n19 jaar 144 28,8\n20 jaar t/m AOW-  \ngerechtigde leeftijd144 21,8\n2. Lid 1 geldt niet als je:\n a. geboren bent voor 1 januari 1965;\n b. op 31 december 2009 in dienst was; en\n c. je geen gebruik maakt van de seniorenregeling in artikel 6.17. \n In dat geval krijg je het aantal vakantie-uren dat in onderstaand schema staat. \nDit is op basis van een voltijddienstverband. \nLeeftijd Wettelijke vakantie-uren Bovenwettelijke vakantie-uren\n45 t/m 49 jaar 144 28,8\n50 t/m 54 jaar 144 35,8\n55 t/m 59 jaar 144 43,8\n3. Het aantal vakantie-uren in lid 1 en lid 2 geldt naar evenredigheid als je in \ndeeltijd werkt.\n4. Als je onbetaald ouderschapsverlof hebt en minder uur werkt dan in jouw \narbeidsovereenkomst staat dan geldt het aantal wettelijke vakantie-uren in \nlid 1 en 2 naar evenredigheid. Als je onbetaald of betaald ouderschapsverlof \nhebt en minder uur werkt dan in jouw arbeidsovereenkomst staat dan geldt \nhet aantal bovenwettelijke vakantie-uren in lid 1 en lid 2 naar evenredigheid.",
    "Artikel 6.2 Opnemen vakantie-uren\n1. Als je vakantie-uren wil opnemen dan dien je een verzoek in bij je werkgever. \nJe werkgever keurt je verzoek goed, tenzij het belang van de werkzaam-  \nheden zich daartegen verzet.\n2. Je werkgever kan onder omstandigheden een vakantieperiode wijzigen die \nhij al had goedgekeurd. Dat is mogelijk als het functioneren van het bedrijf of \nafdeling ernstig in gevaar komt. Je werkgever kan dit alleen doen als hij die \nomstandigheden niet kon voorzien toen hij jouw vakantie goedkeurde.\n3. Als je werkgever jouw vakantieperiode wijzigt dan stelt hij een nieuwe \nvakantieperiode vast. Dit overlegt je werkgever eerst met jou. Als je financiële \nschade oploopt door het wijzigen van de vakantieperiode, dan vergoedt je \nwerkgever dit. De hoogte van de vergoeding door je werkgever moet redelijk \nzijn.",
    "Artikel 6.3 Meenemen vakantie-uren volgend kalenderjaar\n1. Het kan zijn dat je tijdens het kalenderjaar niet al je vakantie-uren opneemt. \nDe vakantie-uren kun je meenemen naar het volgende kalenderjaar.  \nIn 1 kalenderjaar mag je niet meer dan 1,5 keer het aantal vakantie-uren \nopnemen dat je per kalenderjaar krijgt.\n2. De vakantie-uren die je per kalenderjaar krijgt, moet je binnen 5 jaar  \nopnemen. De wettelijke vakantie-uren vervallen 5 jaar na de laatste dag van \nhet kalenderjaar waarin je de vakantie-uren hebt gekregen.  \nDe bovenwettelijke vakantie-uren verjaren 5 jaar na de laatste dag van het \nkalenderjaar waarin je de vakantie-uren hebt gekregen. Dit geldt niet voor de \nspaaruren in artikel 6.14.\n3. Je werkgever kan in een bedrijfsregeling bepalen dat hij de vakantie in een \nkalenderjaar vaststelt als jij dat kalenderjaar zelf niet genoeg vakantie-uren \nopneemt. De ondernemingsraad moet instemmen met deze bedrijfsregeling. \nDe bedrijfsregeling geldt voor alle werknemers. Als je werkgever jouw \nvakantie vaststelt dan moet hij dit tijdig doen, zodat jij je kunt voorbereiden \nop je vakantie.",
    "Artikel 6.4 Vakantie-uren kopen \n1. Je mag jaarlijks vakantie-uren kopen. De vakantie-uren die je gekocht hebt, \nkun je niet meer verkopen. Om vakantie-uren te kopen kun je gebruik maken \nvan:\n a. je bruto loon;\n b. je vakantiebijslag; en\n c. je eindejaarsuitkering.\n2. Bij het kopen van vakantie-uren mag jouw loon niet onder het minimum uit \nde Wet minimumloon en minimumvakantiebijslag uitkomen.\n3. Je kunt per jaar niet meer vakantie-uren kopen dan het aantal uur dat je \nvolgens jouw arbeidsovereenkomst per week werkt.\n4. Je werkgever kan jouw verzoek voor het kopen van vakantie-uren weigeren \nals daar zwaarwegende belangen voor zijn. Je werkgever moet dit dan \nmotiveren.",
    "Artikel 6.5 Opbouw vakantie-uren tijdens arbeidsongeschiktheid\n1. Als je door arbeidsongeschiktheid niet het hele jaar kunt werken dan wordt \nhet aantal bovenwettelijke vakantie-uren verminderd naar evenredigheid van \nde periode van afwezigheid. Dit geldt niet voor de laatste 6 maanden voor je \nbent hersteld of jouw arbeidsovereenkomst eindigt.\n2. De wettelijke vakantie-uren bouw je volledig op tijdens arbeids-  \nongeschiktheid.  \n3. Als jouw arbeidsongeschiktheid is ontstaan door een bedrijfsongeval en de \noorzaak niet aan jou te wijten is dan geldt lid 1 niet.",
    "Artikel 6.6 Verplicht verlof\n1. Je werkgever kan besluiten om het bedrijf of een afdeling een periode te \nsluiten. Als hij dat doet, kan hij 8 dagen per kalenderjaar aanwijzen waarop  \nje verplicht verlof hebt. Dit kan je werkgever doen voor alle werknemers  \nof een groep. De 8 dagen worden over maximaal 2 perioden van aaneenge -\nsloten dagen verdeeld. Je werkgever heeft hiervoor instemming van de  \nondernemingsraad nodig.\n2. Met instemming van de ondernemingsraad kan je werkgever 2 dagen per jaar \naanwijzen waarop je verplicht verlof opneemt. Deze 2 dagen kunnen niet \nworden aangewezen voorafgaand of aansluitend aan de in lid 1 bedoelde \nvrije dagen. Dit kan je werkgever doen voor alle werknemers of een groep.",
    "Artikel 6.7 Buitengewoon verlof\n1. Je krijgt buitengewoon verlof voor de tijd die nodig is met behoud van loon \nals: \n a.  je jouw kiesrecht gaat uitoefenen en dit niet mogelijk is in privé tijd of het  \nverzetten van je dienst niet mogelijk is;\n b.  je moet voldoen aan een wettelijke verplichting en dit niet mogelijk is in \nprivé tijd of het verzetten van je dienst niet mogelijk is. Je krijgt geen \nbuitengewoon verlof als het voldoen aan een wettelijke verplichting komt \ndoor jouw schuld of nalatigheid; of\n c.  je te maken krijgt met een plotselinge en onvoorziene gebeurtenis waarbij \nje direct noodzakelijke maatregelen moet nemen. Je werkgever kan jou \nverzoeken dit achteraf aannemelijk te maken. Het is mogelijk dat zich in \ndeze situatie een samenloop met het zorgverlof voordoet. In dat geval \neindigt het verlof zoals hier omschreven na 1 dag. Je krijgt dan vervolgens \nzorgverlof;\n2. Je krijgt buitengewoon verlof voor de tijd die nodig is voor een noodzakelijk \nbezoek aan de dokter met behoud van loon. Dat geldt ook voor de noodza -\nkelijke reistijd. Een noodzakelijk bezoek aan de dokter plan je zoveel mogelijk \nop een moment dat je niet hoeft te werken. Als dat echt niet lukt maak je de \nafspraak bij de dokter zoveel mogelijk aan het begin of het einde van je \nwerkdag. Je werkgever kan je niet verplichten daar vakantie-uren of  \ncompensatie-uren voor op te nemen. Met dokter bedoelen wij een deskun -\ndige persoon of instantie die je voor je beperking moet bezoeken of een arts.\n3. Je krijgt 1 dag buitengewoon verlof met behoud van loon:\n a.  op de dag dat je met jouw partner trouwt of een geregistreerd partner -\nschap aangaat;\n b. bij jouw 25- of 40-jarig huwelijksfeest; of\n c. als je 25 of 40 jaar in dienst bent.\n4. Je krijgt 2 dagen buitengewoon verlof met behoud van loon als je gaat \nverhuizen. Je krijgt dit verlof maximaal 1 keer per kalenderjaar.\n5. Je krijgt 2 dagen buitengewoon verlof met behoud van loon als sprake is  \nvan overlijden van jouw:\n a. grootouder;\n b. kleinkind;\n c. broer; of\n d. zus. \n6. Je krijgt 4 dagen buitengewoon verlof met behoud van loon als sprake is  \nvan overlijden van jouw:\n a. echtgenoot of geregistreerd partner;\n b. ouder;\n c. stiefouder; \n d. schoonouder; \n e. pleegouder; \n f. kind; \n g. pleegkind; \n h. stiefkind; of \n i. aangehuwd kind.\nJe moet dit verlof binnen 7 kalenderdagen na het overlijden opnemen.\n7. Je krijgt buitengewoon verlof met behoud van loon bij een ernstige ziekte \nvan jouw:\n a. echtgenoot of geregistreerd partner;\n b. ouder;\n c. stiefouder; \n d. schoonouder; \n e. pleegouder; \n f. kind; \n g. pleegkind; \n h. stiefkind; of \n i. aangehuwd kind.\n Het moet gaat om een ernstige ziekte in een terminaal stadium. De duur van \nhet verlof hangt van de situatie af.",
    "Artikel 6.8 Kortdurend zorgverlof\n1. Je krijgt verlof als het noodzakelijk is dat jij een ziek persoon in je naaste \nomgeving moet verzorgen. Wie die personen zijn staat in artikel 5:1 van de \nWet arbeid en zorg.\n2. In een periode van 12 maanden kun je maximaal 2 keer het aantal uur dat je \nvolgens je arbeidsovereenkomst per week werkt opnemen. Je hoeft dit verlof \nniet aaneengesloten op te nemen.\n3. Als je gebruik wil maken van dit verlof meld je dit zo snel mogelijk bij je \nwerkgever. Je werkgever kan achteraf vragen om bewijs dat het verlof echt \nnodig was.\n4. Het verlof komt voor de helft voor rekening van je werkgever. De andere helft \nkomt voor jouw eigen rekening. Samen kunnen jullie afspraken maken over \nde manier van verrekening.\n5. Als je arbeidsongeschikt wordt tijdens het zorgverlof en je daardoor geen \nzorg meer verleent, dan stopt het zorgverlof.",
    "Artikel 6.9 Zwangerschaps- en bevallingsverlof\n1. Als je een vrouwelijke werknemer bent dan krijg je verlof bij zwangerschap \nen bevalling. Dit verlof vind je terug in artikel 3:1 van de Wet arbeid en zorg.\n2. Als je arbeidsongeschikt wordt voordat je zwangerschapsverlof begint dan \nkrijg je een Ziektewetuitkering. Je moet op dat moment al wel recht hebben \nop zwangerschapsverlof, maar dit heb je nog niet in laten gaan. Als dat het \ngeval is worden de dagen waarop je arbeidsongeschikt bent gezien als dagen \nwaarop je zwangerschapsverlof hebt gehad.",
    "Artikel 6.10 Adoptie- en pleegzorgverlof\n1. Bij adoptie van een kind krijg je verlof. Tijdens het adoptieverlof betaalt je \nwerkgever jouw loon door.\n2. Aan je werkgever overleg je een officieel document waaruit blijkt dat er \nadoptie plaatsvindt of heeft plaatsgevonden.\n3. Je krijgt maximaal 6 weken adoptieverlof. Je kunt het adoptieverlof vanaf  \n4 weken voor de feitelijke adoptie opnemen. Je moet het adoptieverlof \nbinnen een periode van 26 weken opnemen na de datum van adoptie.\n4. Als je adoptieverlof wil opnemen meld je dat aan je werkgever. Dit doe je \nminimaal 3 weken voor de datum waarop je het verlof wil laten ingaan.\n5. Bij adoptie van 2 of meer kinderen tegelijkertijd krijg je het adoptieverlof dat \ngeldt voor adoptie van 1 kind.\n6. Dit artikel geldt ook als je een pleegkind opneemt zoals bedoeld in artikel 1.1 \nlid 1 onder n.",
    "Artikel 6.11 Betaald ouderschapsverlof\n1. Je hebt 13 weken recht op betaald ouderschapsverlof.\n2. Je hebt naast het betaald ouderschapsverlof op grond van dit artikel ook \nrecht op het betaald ouderschapsverlof zoals geregeld in de Wet arbeid en \nzorg, artikel 6:3. \n Je kunt beide vormen van betaald ouderschapsverlof niet tegelijk opnemen, \nmaar wel na elkaar.\n3. Als je een meerling hebt, heb je voor één kind recht op 13 weken betaald \nouderschapsverlof.\n4. De 13 weken betaald ouderschapsverlof kun je opnemen totdat het kind  \n4 jaar oud is. \n5. Tijdens het betaald ouderschapsverlof krijg je 60% van jouw loon \ndoorbetaald.\n6. Als je bij doorbetaling van jouw loon minder dan 95% van het voor jou \ngeldende minimumloon krijgt, dan wordt je loon aangevuld tot 95% van  \ndat minimumloon.\n7. Als je geen voltijddienstverband hebt, wordt deze bepaling toegepast naar \nevenredigheid.\n8. Je bepaalt zelf hoe en wanneer je ouderschapsverlof wil opnemen.  \nJe werkgever mag een verzoek niet weigeren, tenzij er sprake is van een  \nzwaarwegend dienstbelang. Je overlegt met je werkgever als hij jouw  \nverzoek wil weigeren. \n9. Als je ziek wordt tijdens het betaald ouderschapsverlof, dan blijft jouw loon \nde eerste 14 dagen hetzelfde. Vanaf dag 15 krijg je 100% loon. Jouw ouder -\nschapsverlof loopt tijdens ziekte gewoon door en wordt niet opgeschort. \n10. Het kan zijn dat je door onvoorziene omstandigheden je ouderschapsverlof  \n niet wil opnemen of wil onderbreken. Dit is bijvoorbeeld het geval als je ziek  \n wordt. Je kunt dan bij je werkgever een verzoek indienen om het verlof op  \n een ander moment op te nemen. Je werkgever stemt hiermee in, tenzij er   \n sprake is van een zwaarwegend dienstbelang.\n11. Je bouwt verlof op over het betaald ouderschapsverlof. Je bouwt geen verlof  \n op over het onbetaald ouderschapsverlof. \n12. Als je na het betaald ouderschapsverlof minder wil werken, dan kun je aan je  \n werkgever toestemming vragen om in deeltijd te werken. De regels staan  \n in artikel 4.2 van de cao.",
    "Artikel 6.12 Vakbondsverlof\n1. Als je lid bent van een vakbond krijg je vakbondsverlof met behoud van loon \nvoor:\n a. het deelnemen aan een vergadering; en\n b. het volgen van een cursus.\n Je moet hiervoor een uitnodiging hebben gekregen van de vakbond. \n Het gaat hier om een vakbond die partij is bij het cao-overleg.\n Je krijgt geen buitengewoon verlof als het belang van de werkzaamheden  \ndat niet toelaat.\n2. Het vakbondsverlof in lid 1 is maximaal 10 dagen per 2 jaar. Van deze  \n10 dagen kun je maximaal 4 dagen alleen gebruiken voor scholing. \n Heb jij een andere gemiddelde arbeidsduur per week dan in jouw  \narbeidsovereenkomst staat dan geldt het aantal dagen vakbondsverlof  \nnaar evenredigheid.",
    "Artikel 6.13 Verlof bij bijzondere omstandigheden\nJe kunt je werkgever verzoeken om jou verlof te verlenen om andere reden zoals \ngenoemd in de artikelen 6.7, 6.8 en 6.12. Als je werkgever hier redenen voor ziet \nkan hij jouw verzoek toewijzen. Daarbij kan je werkgever voorwaarden stellen. \nOok kan je werkgever bepalen dat je recht houdt op (een deel) van jouw loon.  \nAls het verlof langer is dan 1 jaar, is dit zonder behoud van loon. Dit is niet het \ngeval als het verlof verleend wordt in het openbaar belang.",
    "Artikel 6.14 Spaarverlof\n1. Je kunt verzoeken om een spaarsaldo op te bouwen. Dit verzoek kan je \nwerkgever niet weigeren.\n Je kunt per kalenderjaar een spaarsaldo opbouwen van maximaal 1/10 van \nhet aantal uur dat je volgens jouw arbeidsovereenkomst per kalenderjaar \nmoet werken. Je wettelijke vakantie-uren kun je niet sparen.\n2. Op het maximum uit lid 1 bestaat een uitzondering. Als je start met het \nopbouwen van een spaarsaldo mag je 1 keer jouw restant aan verlofuren \nstorten. Dit zijn bovenwettelijke vakantie-uren. Je mag geen wettelijke \nvakantie-uren in het spaarsaldo storten.\n3. Het spaarsaldo is maximaal 1670 uur bij een voltijddienstverband. Werk je \nminder dan geldt het maximum naar evenredigheid. Als je spaarverlof \nopneemt kun je het spaarsaldo daarna weer aanvullen tot het maximum.",
    "Artikel 6.15 Aanvullende seniorenregeling tijdens de looptijd van de cao\n1. Je werktijd per week wordt op jouw verzoek met 2/5 deel over gemiddeld  \n26 weken teruggebracht als:\n a. je 64 jaar of ouder bent;\n b.  je op de ingangsdatum een ononderbroken diensttijd hebt van 5 jaar of \nmeer; en\n c.  het bedrijfsbelang zich er niet tegen verzet.\n Je krijgt dan 92,5% van je loon doorbetaald. Je formele arbeidsduur wijzigt \nniet. Een onderbreking van maximaal 2 maanden telt niet mee voor de \nberekening van de diensttijd.",
    "Artikel 6.16 Seniorenregeling vanaf 1 januari 2018\n1. Je werktijd per week wordt op jouw verzoek met 1/5 deel over gemiddeld  \n26 weken teruggebracht als:\n a. je 60 jaar of ouder bent;\n b.  je op de ingangsdatum een ononderbroken diensttijd hebt van 5 jaar  \nof meer; en\n c. het bedrijfsbelang zich er niet tegen verzet.\n Je krijgt dan 92,5% van je loon doorbetaald. Je formele arbeidsduur wijzigt \nniet. Een onderbreking van maximaal 2 maanden telt niet mee voor de \nberekening van de diensttijd.\n2. Je werktijd per week wordt op jouw verzoek met 1/5 deel over gemiddeld  \n26 weken teruggebracht als:\n a. je 62 jaar of ouder bent;\n b.  je op de ingangsdatum een ononderbroken diensttijd hebt van 5 jaar of \nmeer; en\nc. het bedrijfsbelang zich er niet tegen verzet.\n Je krijgt dan 100% van je loon doorbetaald. Je formele arbeidsduur wijzigt \nniet. Een onderbreking van maximaal 2 maanden telt niet mee voor de \nberekening van de diensttijd.",
    "Artikel 6.17 Seniorenregeling geldig tot 1 januari 2018\n1. Je werktijd per week wordt op jouw verzoek met 1/10 deel over gemiddeld  \n26 weken teruggebracht als:\n a. je 58 jaar of ouder bent;\n b.  je op de ingangsdatum een ononderbroken diensttijd hebt van 5 jaar of \nmeer; en\n c. het bedrijfsbelang zich er niet tegen verzet.\n Je krijgt dan 95% van je loon doorbetaald. Je formele arbeidsduur wijzigt \nniet. Een onderbreking van maximaal 2 maanden telt niet mee voor de \nberekening van de diensttijd.\n2. Je werktijd per week wordt op jouw verzoek met 1/5 deel over gemiddeld  \n26 weken teruggebracht als:\n a. je 59 jaar of ouder bent;\n b.  je op de ingangsdatum een ononderbroken diensttijd hebt van 5 jaar of \nmeer; en\n c. het bedrijfsbelang zich er niet tegen verzet.\n Je krijgt dan 92,5% van je loon doorbetaald. Je formele arbeidsduur wijzigt \nniet. Een onderbreking van maximaal 2 maanden telt niet mee voor de \nberekening van de diensttijd.\n3. Je werktijd per week wordt op jouw verzoek met 1/5 deel over gemiddeld  \n26 weken teruggebracht als:\n a. je 61,5 jaar of ouder bent;\n b.  je op de ingangsdatum een ononderbroken diensttijd hebt van 5 jaar of \nmeer; en\n c. het bedrijfsbelang zich er niet tegen verzet.\n Je krijgt dan 100% van je loon doorbetaald. Je formele arbeidsduur wijzigt \nniet. Een onderbreking van maximaal 2 maanden telt niet mee voor de \nberekening van de diensttijd.",
    "Onderhandelaarsakkoord cao SW 2021-2025\n• Verplichte aan te wijzen verlofdagen (artikel 6.1 lid 8): De werkgever kan,  \nin overleg met de ondernemingsraad, voor alle werknemers of een groep  \nvan werknemers, acht dagen per kalenderjaar als verplicht verlof aanwijzen, \nverdeeld over maximaal 2 perioden van aaneengesloten dagen."
  ],
  "Termination information": [
    "Artikel 3.5 Het einde van je arbeidsovereenkomst\n1. Je werkgever zegt jouw arbeidsovereenkomst op in de situaties die artikel 6 \nlid 2 WSW noemt.\n2. Je werkgever kan jouw arbeidsovereenkomst opzeggen in de situaties zoals \ngenoemd in het BW. In het BW lees je ook welke opzegtermijn geldt.\n3. De arbeidsovereenkomst eindigt van rechtswege op de dag dat je de \nAOW-gerechtigde leeftijd bereikt of met vervroegd pensioen gaat.  \nDe mogelijkheid om met vervroegd pensioen te gaan staat in het \npensioenreglement.\n4. Als je werkgever jouw arbeidsovereenkomst opzegt dan doet hij dit  \nschriftelijk en geeft hij aan:\n a. waarom hij de arbeidsovereenkomst opzegt; en\n b. op welke dag hij wil dat de arbeidsovereenkomst eindigt.\n Hij stuurt dit bericht naar jou of naar jouw wettelijk vertegenwoordiger.",
    "Artikel 5.16 Overlijdensuitkering\n1. Als je overlijdt, ontvangen jouw ‘nagelaten betrekkingen’ een overlijdens-  \nuitkering. De uitkering is jouw loon vanaf de dag na je overlijden tot en met \nde laatste dag van de 2e maand na je overlijden. Deze uitkering valt onder \nhet door te betalen loon als bedoeld in artikel 1.1 lid 1.\n2. Als je overlijdt in je tweede ziektejaar, geldt bij de berekening van de  \nuitkering het loon dat je ontving voordat je ziek werd.\n3. Wie jouw ‘nagelaten betrekkingen’ zijn, staat in artikel 7:674 lid 3 BW.",
    "Artikel 10.1 Disciplinaire maatregelen\n1. Als je je misdraagt, kan je werkgever 1 van de volgende maatregelen \nopleggen: \n a. schriftelijke waarschuwing;\n b.  vermindering van je bovenwettelijke vakantie-uren voor maximaal 2/5 deel \nvan je formele arbeidsduur per week;\n c. het niet geven van de jaarlijkse periodieke verhoging;\n d.  plaatsing in een andere functie voor bepaalde of onbepaalde tijd en met  \nof zonder vermindering van loon;\n e.  schorsing voor een bepaalde tijd zonder of met gedeeltelijk behoud van \nloon, voor maximaal 2/5 deel van de voor jou geldende gemiddelde \nwerktijd per week; of\n f. ontslag op staande voet.\n2. Je werkgever kan de maatregel ook voorwaardelijk opleggen. In dat geval \ngeldt de voorwaarde dat je je tijdens een bepaalde periode niet schuldig \nmaakt aan soortgelijke of andere ernstige misdragingen. Ook kunnen er \nandere voorwaarden gelden waar je je aan moet houden. Houd jij je niet aan \nde voorwaarden dan voert je werkgever de maatregel alsnog uit.\n3. Je werkgever hoort jou eerst voordat hij een maatregel kan opleggen.",
    "Artikel 10.2 Ordemaatregelen\n1. De werkgever kan de werknemer op non-actief stellen als bedrijfs- of  \ndienstbelangen dat noodzakelijk maken.\n2. Je werkgever moet jou zo snel mogelijk schriftelijk informeren over de \nnon-actiefstelling of de verlenging daarvan. Je werkgever moet je daarbij ook \ninformeren over de duur van de non-actiefstelling of de verlenging daarvan. \nHij moet daarbij ook de redenen voor de non-actiefstelling of de verlenging \ngeven.\n3. Je werkgever kan de non-actiefstelling verlengen. Je werkgever moet jou dan \neerst horen.\n4. Tijdens een non-actiefstelling krijg je je loon doorbetaald.\n5. Je werkgever zorgt er voor dat de periode van non-actiefstelling zo kort \nmogelijk duurt.\n6. Je werkgever kan een non-actiefstelling niet als strafmaatregel gebruiken."
  ],
  "Overtime information": [
    "Artikel 4.1 Voltijddienstverband\nAls in je arbeidsovereenkomst staat dat je 36 uur in de week werkt dan noemen \nwe dat een voltijddienstverband.",
    "Artikel 4.3 Feitelijke arbeidsduur\n1. Je werkgever kan bepalen dat jij feitelijk meer of minder uur per week werkt \ndan in jouw arbeidsovereenkomst staat. Als je werkgever dit wil doen, dan \ngelden de volgende regels:\na. als je een voltijddienstverband hebt mag je feitelijk niet minder dan 30 uur \nper week werken. Het mag ook niet meer zijn dan 42,5 uur per week. In \neen periode van 26 weken moet jij gemiddeld 36 uur per week hebben \ngewerkt;\nb. je werkgever kan afwijken van onderdeel a. Dit kan hij doen voor jou \nalleen of bij de inroostering van een groep werknemers. Je werkgever kan \nin het rooster opnemen dat jij en jouw collega’s maximaal 6 dagen per \nweek werken; en\nc. op een regeling waarin de werktijden staan heeft de ondernemingsraad \ninstemmingsrecht.",
    "Artikel 4.5 Werktijden als je 55 jaar of ouder bent\n1. Als je 55 jaar of ouder bent, hoef je niet te werken als je dat niet wil:\na. vóór 08:00 uur;\nb. na 18:00 uur; en\nc. in het weekend.\n2. Als je 60 jaar of ouder bent, wil je misschien minder uur per dag werken.  \nJe kunt je werkgever verzoeken om maximaal 7,5 uur per dag te hoeven \nwerken. Je werkgever past je arbeidsduur per dag hier op aan.\n4. Als je 55 jaar of ouder bent, hoef je niet over te werken als je dat niet wil.",
    "Artikel 5.11 Overwerktoeslag\n1. Je werkt over als je van je werkgever meer moet werken dan de vooraf met \njou afgesproken uren voor die week.\n2. Jij bepaalt of je de uren die je overwerkt krijgt vergoed in tijd of in geld.  \nDit overleg je met je werkgever.\n3. Je hebt recht op een overwerktoeslag in tijd of geld als je meer dan 2,5 uren \nper week overwerkt. Je krijgt in dat geval ook over de eerste 2,5 uren een \noverwerktoeslag. Voor de toeslag geldt onderstaand schema: \nTijden Maandag t/m vrijdag Zaterdag Zondag\n00.00 – 06:00 50 % 50 % 100 %\n06:00 – 19:00 25 % 35 % 100 %\n19:00 – 22:00 35 % 50 % 100 %\n22:00 – 24:00 50 % 50 % 100 %",
    "Artikel 5.12 Toeslag onregelmatige dienst\n1. Je hebt recht op een toeslag in tijd of geld als je van je werkgever op \nbepaalde uren moet werken. Dit geldt niet als je deze uren werkt in een \nploegendienst. Voor de toeslag geldt onderstaand schema:\nTijden Maandag t/m vrijdag Zaterdag Zondag\n00.00 – 06:00 50 % 50 % 100 %\n06:00 – 19:00 35 % 100 %\n19:00 – 22:00 35 % 50 % 100 %\n22:00 – 24:00 50 % 50 % 100 %\n2. Als je werkt op nieuwjaarsdag, 1e en 2e kerstdag, Koningsdag, 2e paasdag, \nHemelvaartsdag, 2e pinksterdag of 5 mei, dan is de toeslag 100%.",
    "Artikel 5.13 Ploegendienst\nAls je volgens een vast rooster op onregelmatige uren werkt dan werk je in \nploegendienst. Als je werkt in een ploegendienst, dan stelt je werkgever daarvoor \neen toeslagregeling vast met instemming van de ondernemingsraad.",
    "Artikel 5.14 Toeslag beschikbaar- of bereikbaarheidsdienst\nJe werkgever stelt met instemming van de ondernemingsraad een toeslagregeling \nvast als je in je vrije tijd beschikbaar of bereikbaar moet zijn voor je werk."
  ],
  "Training information": [
    "Hoofdstuk 9 - Ontwikkeling van de werknemer\n \nArtikel 9.1 Individueel ontwikkelingsplan (IOP)\n1. Je werkgever stelt in overleg met jou een individueel ontwikkelingsplan (IOP) \nop. Dit plan bespreken jullie minimaal 1 keer per jaar. Als dat nodig is, stellen \njullie het plan bij. Je krijgt hiervan steeds een actuele versie.\n2. Het IOP is een plan gericht op uitstroom, doorstroom en/of ontwikkeling.\n3. Het IOP beschrijft jouw kansen en mogelijkheden om je te kunnen blijven \nontwikkelen tijdens je loopbaan. Er staan ook afspraken in hoe je deze \nontwikkeling door training, opleiding en begeleiding bereikt. Ook maak je \nmet je werkgever afspraken over hoe je gezond aan het werk kunt blijven.\n4. Je moet meewerken en deelnemen aan de voorzieningen die je werkgever \naanbiedt om je IOP uit te voeren. Dit geldt alleen als dit in alle redelijkheid \nvan je kan worden verwacht. Je bent niet verplicht mee te werken aan \nuitstroom als je voor 1 januari 1998 in dienst was. Je moet wel meewerken \naan het opstellen en uitvoeren van het IOP.\n5. Bij het vaststellen van je IOP houdt je werkgever rekening met jouw persoon -\nlijke omstandigheden. Deze omstandigheden blijken uit de indicatie- of \nherindicatiebeschikking, bedoeld in artikel 11 WSW.\n6. Als je vindt dat je werkgever zijn verplichting een IOP op te stellen niet \nnakomt dan overleg je met je werkgever. Dat geldt ook als je vindt dat je \nwerkgever onvoldoende uitvoering geeft aan je IOP. Als dit overleg niet leidt \ntot een oplossing, dan kun je naar de geschillencommissie als bedoeld in \nartikel 2.6.\n7. Als je met je werkgever een gesprek hebt over je IOP dan heb je het recht om \niemand mee te nemen die je vertrouwt.",
    "Artikel 9.2 Training en opleiding\n1. Je werkgever bevordert jouw deelname aan voorlichtings-, trainings- en \nopleidingsactiviteiten en de uitvoering van deze activiteiten. Dit geldt  \nalleen als je met deze activiteiten kennis en vaardigheden ontwikkelt die \nnoodzakelijk zijn voor je werk of toekomstige werk zoveel mogelijk in \novereenstemming met de doelstellingen van artikel 3 WSW te kunnen \nverrichten.\n2. Als je wil deelnemen aan een training of opleiding, kun je bij je werkgever \neen verzoek indienen. Je werkgever neemt op jouw verzoek een  \ngemotiveerde beslissing.\n3. De activiteiten in lid 1 vinden zoveel mogelijk binnen de werktijd plaats.  \nDit geldt ook als je geen volttijddienstverband hebt.\n4. Als de activiteiten niet in je werktijd kunnen plaatsvinden, dan geldt een \nbedrijfsregeling waarin dit is gecompenseerd. In deze regeling staat dat je \nkeuzevrijheid hebt voor compensatie in tijd of geld.",
    "Artikel 9.3 Beroepsonderwijs en educatie\n1. Als je een jongere werknemer bent dan bevordert je werkgever jouw  \ndeelname aan beroepsonderwijs en educatie.\n2. De activiteiten in lid 1 vinden zoveel mogelijk binnen de werktijd plaats.  \nDit geldt ook als je geen volttijddienstverband hebt."
  ],
  "Homeoffice information": []
}