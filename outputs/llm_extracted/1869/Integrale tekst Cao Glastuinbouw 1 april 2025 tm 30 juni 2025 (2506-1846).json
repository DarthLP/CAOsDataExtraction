{
  "General information": [
    "Cao Glastuinbouw \n \n1 april 2025 tot en met 30 juni 2025",
    "VOORWOORD \nVoor u ligt de Collectieve Arbeidsovereenkomst (cao) voor de Glastuinbouw, die een looptijd heeft van 1 april 2025 \ntot en met 30 juni 2025."
  ],
  "Wage information": [
    "Artikel 3 Lid 11 Duiding loon en tijd\na. Feitelijk loon:\nHet door de werkgever en werknemer overeengekomen normale brutoloon. Andere\nlooncomponenten behoren niet bij het feitelijke loon.\nb. Maand:\nEen kalendermaand\nc. Uurloon:\nHet bedrag vermeld in de loonschalen, dan wel hiervan afgeleid op grond van desbetreffende\nbepalingen inzake loonsverhogingen, leeftijd, functiegroep en trede.\nd. Weekloon:\nHet uurloon vermenigvuldigd met het aantal uren per week zoals overeengekomen in de\narbeidsovereenkomst.",
    "Artikel 10 Piekarbeiders\nLid 5 De piekarbeider wordt ten minste beloond volgens het voor hen geldende wettelijke bruto minimumloon. Zie bijlage 4 lid 4 voor de desbetreffende bedragen.",
    "Artikel 11 Studenten, scholieren en vakantiekrachten\nLid 2 Studenten en scholieren, vakantiekrachten worden tenminste beloond volgens het voor hen geldende bruto wettelijk minimum (jeugd)loon. Zie bijlage 4 lid 4.",
    "Artikel 12 Werknemers met een arbeidsbeperking\nDe werknemer met een arbeidsbeperking wordt ten minste beloond volgens het voor hem geldende wettelijk minimumloon. Wanneer de werknemer minder dan het WML verdient, kan de werkgever een loonkostensubsidie aanvragen.",
    "Artikel 30 Functieindeling\nLid 1 Algemeen\na. De functie van de werknemer wordt ingedeeld in een functiegroep volgens het Functiehandboek Glastuinbouw (ORBA-systeem).\nb. Het handboek maakt deel uit van deze cao met uitzondering van de groepen k, | en m. Zie BIJLAGE 14. In bijlage 2 is het referentieraster opgenomen.\nd. Bij elke functiegroep hoort een loonschaal. Zie voor de loonschalen die de bruto uurlonen vermelden bijlage 4. Dit geldt niet voor de piekarbeiders, vakantiekrachten, studenten, scholieren en werknemers met een arbeidsbeperking van HOOFDSTUK 2Artikel 10 tot en met HOOFDSTUK 2Artikel 12.\ne. De werkgever deelt de werknemer mee in welke functiegroep zijn functie valt. Ook vermeldt de werkgever de functiegroep in de schriftelijke arbeidsovereenkomst.\nf. Wanneer de werknemer erom vraagt, geeft de werkgever hem het functiehandboek ter inzage.\ng. Heeft de werknemer bezwaar tegen zijn functieomschrijving of functieindeling, dan kan hij gebruikmaken van de beroepsprocedure die is opgenomen in het functiehandboek. Zie bijlage 3 voor informatie over deze procedure.\nLid 2 De functieindeling is niet van toepassing op de piekarbeider.",
    "Artikel 31 Beloning\nLid 1 Leeftijdsschaal\na. Het aanvangsloon voor een werknemer van 18 jaar en jonger wordt afgeleid van het loon voor een werknemer van 19 jaar en ouder volgens de hierna vermelde percentages:\n\ne 15 jaar 40%\n\ne 16 jaar 50%\n\ne 17 jaar 60%\n\ne 18 jaar 70%\n\nDe werknemer ontvangt het loon dat bij een volgende leeftijd hoort met ingang van de dag van zijn verjaardag.\nb. Tot 1 juli 2022 waren er twee loongebouwen (loongebouw A en loongebouw B). Loongebouw A kwam met ingang van 1 juli 2022 te vervallen.\nOver de persoonlijke toeslag voortkomend uit het vervallen van loongebouw A wordt vakantietoeslag betaald. Over de persoonlijke toeslag worden geen loonsverhogingen toegekend.\nWordt de werknemer met een persoonlijke toeslag ingedeeld in een functiegroep met een hoger loon, dan wordt de persoonlijke toeslag verminderd met het verschil tussen het nieuwe functieloon uit die nieuwe functiegroep en het oude functieloon.\nLid 2 Bijzondere bepalingen functieloon\nDe werknemer van 19 jaar en ouder ontvangt ten minste het aanvangsloon uit zijn functiegroep. De werknemer van 19 jaar en ouder in de functiegroep A tot en met H krijgt per 1 januari een trede toegekend. Voorwaarden zijn dat het dienstverband in een trede van de functiegroep ten minste 1000 uur heeft geduurd en de hoogste trede in de betreffende functiegroep nog niet is bereikt. Heeft het dienstverband minder dan 1000 uur geduurd en de hoogste trede is nog niet bereikt, dan wordt aan de werknemer in ieder geval telkens na 2 jaar per 1 januari een trede toegekend.\nBij promotie van de werknemer van 19 jaar en ouder naar een functie met een hogere functiegroep wordt binnen het voor hem geldende loongebouw het nieuwe loon zo vastgesteld dat sprake is van een loonsverhoging.\nDe werknemer van 19 jaar en ouder met een dienstverband voor bepaalde tijd of een bepaald werk heeft recht op een trede bij indiensttreding wanneer er in de afgelopen twee jaar tussen de werkgever en werknemer een of meer dienstverbanden hebben bestaan van in totaal minstens 1000 uur.\nDe periode van twee jaren wordt gerekend vanaf de ingangsdatum van het nieuwe dienstverband. Per jaar wordt niet meer dan één trede toegekend.\nDe werkgever hoeft geen trede toe te kennen aan de werknemer die in het voorafgaande kalenderjaar langer dan 6 maanden aaneengesloten niet heeft gewerkt, vanwege arbeidsongeschiktheid of onbetaald verlof.\nAan de werknemer die onvoldoende functioneert, kan een trede worden onthouden. Voorwaarden hierbij zijn:\ne de werkgever hanteert een goedwerkend systeem van functioneringsgesprekken en/of beoordelingsgesprekken;\ne de werknemer is in het voorafgaande kalenderjaar ten minste twee keer schriftelijk gewezen op zijn onvoldoende functioneren zonder dat er verbetering is in zijn functioneren;\ne de werkgever bevestigt schriftelijk het niet toekennen van de trede aan de werknemer.\nLid 3 De werknemer met een functie uit functiegroep F of hoger die bij indiensttreding nog niet over alle kundigheden en ervaring beschikt voor deze functie kan gedurende ten hoogste 6 maanden in een lagere loonschaal worden ingedeeld. Dit wordt opgenomen in de arbeidsovereenkomst.\nDe werknemer ontvangt over de periode van de tijdelijke vervulling van een functie in een hogere functiegroep een toeslag van 50% van het verschil tussen de laagste loontredes van de hogere functiegroep en zijn functiegroep.\nDe werknemer kan bij wijze van proef gedurende een periode van ten hoogste 6 maanden in een hogere functie en de daarbij behorende loonschaal worden geplaatst. Bij gebleken ongeschiktheid keert de werknemer terug in de vorige functie of een andere daarmee ten minste vergelijkbare functie tegen het loon dat ten minste gelijk is aan het loon dat werknemer ontving voorafgaande aan de proefplaatsing. Dit inclusief een trede, indien het recht daarop in de periode van de proefplaatsing in de functie die voorafging aan de proefplaatsing zou zijn ontstaan.\nLid 4 Loonbetaling\nDe loonbetaling gebeurt na afloop van het tijdvak waarover het loon op grond van de arbeidsovereenkomst is berekend. Het tijdvak is niet korter dan één week en niet langer dan één maand. De uitbetaling van lonen per bank is zo dat de werknemer aan het eind van de week, maand of vierweekse periode over zijn geld kan beschikken.\nLid 5 Loonspecificatie\nDe werkgever verstrekt aan de werknemer bij elke uitbetaling van het loon een schriftelijke specificatie. Zie voor alle vereisten van de loonspecificatie artikel 7:626 BW.",
    "Artikel 32 Lonen\nLid 1 Voor de functiegroepen genoemd in artikel 30 lid 1 met uitzondering van functiegroep B gelden de volgende loonsverhogingen voor de loonschalen en voor het feitelijk loon:\na. per 1 januari 2024: 4,00%\nb. per 1 juli 2024: 1,70%\nc. per 1 januari 2025: 1,50%\nNaast deze loonsverhogingen wordt het loongebouw aangepast. Zie voor een toelichting op de aanpassing van het loongebouw bijlage 4.\nLid 2 In de tabellen in bijlage 4 zijn de verhogingen in de uurlonen vermeld. De in Lid 1 vermelde verhogingen gelden niet voor loonschaal B. Voor loonschaal B is een aparte afspraak gemaakt. Loonschaal B is heringericht. Zie voor een toelichting op de herinrichtingsafspraak bijlage 4. Loonschaal B trede 2 is conform het wettelijk minimumloon.",
    "Loonschaal B per 1 januari 2024: \nTrede/schaal B (*)\n15 jaar WML 21 jaar * 0,40 \n16 jaar WML 21 jaar * 0,50 \n17 jaar WML 21 jaar * 0,60 \n18 jaar WML 21 jaar * 0,70 \n \n19 t/m AOW leeftijd (**) \n2 € 13,27 (WML) \n3 € 13,47 \n4 € 13,67 \n5 € 13,87 \n6 € 14,07 \n7 € 14,27 \n(*) de jeugdlonen worden afgeleid van trede 2 (WML bij 2 1 jaar). Voor de jeugdloon percentages gelden de cao jeugdloonpercentages. Wanneer het WML deze bedragen overstijgt geldt het WML. \n(**) Na het bereiken van de AOW leeftijd blijft de werknemer het recht op het WML behouden.",
    "Loonschaal B per 1 juli 2024: \nTrede/schaal B (*)\n15 jaar WML 21 jaar * 0,40 \n16 jaar WML 21 jaar * 0,50 \n17 jaar WML 21 jaar * 0,60 \n18 jaar WML 21 jaar * 0,70 \n \n19 t/m AOW leeftijd (**) \n2 € 13,68 (WML) \n3 € 13,88 \n4 € 14,08 \n5 € 14,28 \n6 € 14,48 \n7 € 14,68 \n(*) de jeugdlonen worden afgeleid van trede 2 (WML bij 2 1 jaar). Voor de jeugdloon percentages gelden de cao jeugdloonpercentages. Wanneer het WML deze bedragen overstijgt geldt het WML. \n(**) Na het bereiken van de AOW leeftijd blijft de werknemer het recht op het WML behouden .",
    "Per 1 januari 2025 wordt de herinrichtingsafspraak nogmaals toegepast. Dit betekent dat voor Loonschaal B per 1 januari 2025 de volgende systematiek geldt:\n\nTrede/schaal B (*)\n15 jaar WML 21 jaar * 0,40\n16 jaar WML 21 jaar * 0,50\n17 jaar WML 21 jaar * 0,60\n18 jaar WML 21 jaar * 0,70\n\n19 tim AOW leeftijd (**)\n2 WML 21 jaar\n\n3 WML 21 jaar + € 0,20\n4 WML 21 jaar + € 0,40\n5 WML 21 jaar + € 0,60\n6 WML 21 jaar + € 0,80\n7 WML 21 jaar + € 1,00\n\n(*) de jeugdlonen worden afgeleid van trede 2 (WML bij 21 jaar). Voor de jeugdloon percentages gelden de cao jeugdloonpercentages. Wanneer het WML deze bedragen overstijgt: geldt het WML.\n\n(**) Na het bereiken van de AOW leeftijd blijft de werknemer het recht op het WML behouden.",
    "Lid 3 De percentages van de jeugdlonen zoals vermeld in artikel 31 lid 1 a, zijn verwerkt in de tabellen in bijlage 4 lid 3.\n\nLid 4 Voor werknemers genoemd in HOOFDSTUK 2Artikel 11 (studenten, scholieren en vakantiekrachten), HOOFDSTUK 2Artikel 12(werknemers met een arbeidsbeperking) en HOOFDSTUK 2Artikel 10(Piekarbeiders) geldt ten minste het wettelijk minimumloon c.q. een daarvan afgeleid loon. Zie bijlage 4 lid 4 voor gegevens over het wettelijk minimumloon.",
    "Artikel 34 Bereikbaarheidsvergoeding\nLid 2 c. De vergoeding geschiedt volgens de volgende tabel.\n\nvergoeding voor a. vergoeding voor b.\nPer 1 januari 2024 € 13,78 € 27,54\nPer 1 juli 2024 € 14,01 € 28,01\nPer 1 januari 2025 € 14,22 € 28,43\n\nd. De bereikbaarheidsvergoeding wordt aangepast met de percentages van de loonsverhogingen van hoofdstuk 4 artikel 32 lid 1 op de datum waarop de loonsverhoging ingaat. Zie de tabel.",
    "Artikel 35 Jubileumuitkering\nDe werkgever verstrekt aan de werknemer die 12,5 jaar of 25 jaar bij hem in dienst is, in een of meer dienstverbanden een bruto uitkering ter grootte van 4 respectievelijk 1 maandloon. De beloning van plusuren en toeslagen is daarin niet begrepen. Dienstverbanden van scholieren en studenten worden niet meegeteld bij het aantal dienstjaren."
  ],
  "Pension information": [
    "Artikel 7 Lid 12 Bereiken van de pensioengerechtigde leeftijd\na. De arbeidsovereenkomst eindigt van rechtswege met ingang van de dag dat de werknemer de AOW-gerechtigde leeftijd heeft bereikt.",
    "HOOFDSTUK9 SENIORENREGELING EN PENSIOEN\nSeniorenregeling (80-90-regeling)\nDe werknemer heeft de mogelijkheid om minder te gaan werken vanaf de leeftijd zoals opgenomen in het reglement Seniorenregeling Glastuinbouw in de cao Colland. De regeling wordt uitgevoerd door de Stichting Colland Arbeidsmarkt en de volledige en actuele inhoud van deze regeling is opgenomen in de cao Colland. De toekenning van aanvragen vindt plaats volgens de voorwaarden uit het verstrekkingenreglement. Het reglement kan geraadpleegd worden via de volgende link: Seniorenregeling Glastuinbouw - Colland Arbeidsmarkt.",
    "BPL Pensioen\nWerkgever en werknemer leven de bepalingen na van de statuten en reglementen van het BPL Pensioen.\n\nVoor werknemers in de agrarische en groene sector geldt de pensioenregeling van BPL Pensioen. Een werknemer die in dienst is bij een werkgever die aangesloten is bij het pensioenfonds, neemt verplicht deel aan de pensioenregeling. De deelname gaat in op de eerste dag van de maand waarin de werknemer 18 jaar wordt. De pensioenregeling is een middelloonregeling. Dit is een regeling waarbij elk dienstjaar een vast percentage van de pensioengrondslag voor dat jaar aan pensioen wordt opgebouwd.\n\nHet pensioen van BPL Pensioen bestaat uit:\ne Ouderdomspensioen: vanaf pensioneringsdatum tot overlijden;\ne Partnerpensioen: uitkering voor de (ex)partner als de deelnemer overlijdt;\ne Tijdelijk partnerpensioen: De partner ontvangt een tijdelijk partnerpensioen van maximaal vier jaar en uiterlijk tot het moment waarop uw partner zelf AOW ontvangt.\ne Wezenpensioen: uitkering voor de kinderen tot 24 jaar als de deelnemer overlijdt.\n\nHet is mogelijk om de pensioenregeling af te stemmen op de persoonlijke situatie. Meer informatie hierover kan de deelnemer vinden via de website van BPL Pensioen: Home | BPL Pensioen.\n\nUitvoering regeling\nDe pensioenregeling wordt uitgevoerd door BPL Pensioen. Voor meer informatie kan contact worden opgenomen met de werkgeversdesk via telefoonnummer 050-5224000 en de Pensioendesk werknemers via telefoonnummer 050-5223000. Zie voor meer informatie ook de website: www.bplpensioen.nl."
  ],
  "Leave information": [
    "Artikel 10 Piekarbeiders\nLid 6 Vakantiedagen en vakantiegeld worden bij het einde van de dienstbetrekking of bij iedere loonbetaling afgerekend tegen een percentage van 20%. Hierop wordt in mindering gebracht de vergoeding die de werknemer heeft ontvangen over de op zijn verzoek opgenomen vakantiedagen, niet zijnde feestdagen. Artikel 36 en artikel 37 zijn niet van toepassing.",
    "Artikel 11 Studenten, scholieren en vakantiekrachten\nLid 3 Vakantiedagen en vakantiegeld worden bij het einde van de dienstbetrekking of bij iedere loonbetaling afgerekend tegen het percentage van 20%. Hierop wordt in mindering gebracht de vergoeding die de student/scholier heeft ontvangen over de op zijn verzoek opgenomen vakantiedagen, niet zijnde feestdagen. Artikel 36 en artikel 37 zijn niet van toepassing.",
    "Artikel 36 Vakantie\nLid 1 Het vakantiejaar loopt van 1 januari tot en met 31 december (kalenderjaar).\nLid 2 Het aantal uren vakantie met behoud van loon bedraagt 9,77% van het aantal overeengekomen arbeidsuren per kalenderjaar. Ook over plusuren tot 38 uur per week conform HOOFDSTUK 3Artikel 17 wordt dit percentage berekend. Bij een voltijd fulltime dienstverband is dit 25,5 vakantiedagen per jaar. Een volle week vakantie is gelijk aan het gemiddelde aantal uren per werkweek.\nLid 3 Vakantie-uren van de werknemer die een deel van het kalenderjaar in dienst is (geweest), of waarvan in het kalenderjaar de overeengekomen arbeidsduur is veranderd, worden naar evenredigheid toegekend.\nOude vakantierechten waarbij geen nieuwe vakantierechten ontstaan\nDe werknemer die op 1 juli 2015 de hieronder vermelde leeftijd heeft bereikt, behoudt het recht op extra vakantie-uren met behoud van salaris:\ne = 57 t/m 59 jaar 7,6 uur\ne 60 jaar 15,2 uur\ne §=©61 jaar 22,8 uur\ne §©62 jaar 30,4 uur\ne §©63 jaar 38,0 uur\ne §©6©64 jaar 45,6 uur\nDe werknemer die op 1 juli 2015 een lang dienstverband heeft bij é6n werkgever, te rekenen van de 21 jarige leeftijd, behoudt het recht op extra vakantie-uren met behoud van salaris als hieronder vermeld:\ne bij 10 jaar 7,6 uur\ne bij 20 jaar 15,2 uur\ne bij 30 jaar 22,8 uur\nEr ontstaan na 1 juli 2015 geen nieuwe aanspraken uit de leden 3a en 3b.\nLid 4 De werkgever stelt de tijdvakken van de vakanties op tijd en in overleg met de werknemer zo vast, dat het bedrijfsbelang niet wordt geschaad. De werkgever komt hierbij zoveel mogelijk tegemoet aan de wensen van de werknemer.\nLid 5 De werknemer met voldoende vakantie-uren kan een vakantie opnemen van 3 weken. De werknemer kan in overleg met de werkgever eenmaal per 2 jaar een aaneengesloten vakantie opnemen van ten hoogste 7 weken, als hij daarvoor voldoende vakantie-uren heeft. De werknemer dient hiervoor ten minste 12 maanden voor het begin van de gewenste vakantie schriftelijk een verzoek in.\nLid 6 Bij beéindiging van het dienstverband krijgt de werknemer de gelegenheid zijn vakantie-uren op te nemen. Het dienstverband dient minimaal een maand te hebben geduurd. Met de werknemer die bij de beéindiging van het dienstverband meer dan wel minder vakantierechten heeft genoten wordt het verschil verrekend.\na. Vakantie-uren die niet worden opgenomen, kom te vervallen:\n- wettelijke vakantie-uren vervallen twee jaar na afloop van het kalenderjaar waarin ze zijn opgebouwd;\n- bovenwettelijke vakantie-uren verjaren vijf jaar na afloop van het kalenderjaar waarin ze zijn opgebouwd.\nb. Bij het opnemen van vakantie-uren worden de uren die het eerst komen te vervallen, het eerst gebruikt.\nc. De werkgever richt hier zijn administratie op in.\nd. De werkgever en de werknemer(s) kunnen met elkaar afspreken niet opgenomen vakantie-uren later of helemaal niet te laten vervallen of verjaren. Zij leggen die afspraak schriftelijk vast.\nLid 7 De arbeidsongeschikte werknemer vraagt aan de werkgever toestemming om vakantie op te nemen. De werkgever kan zich laten adviseren door de bedrijfsarts. Werkgever en werknemer maken voorafgaand aan de vakantie duidelijke afspraken over het al dan niet afschrijven van de vakantie-uren van het vakantietegoed. Wordt de arbeidsovereenkomst beéindigd en heeft de werknemer méér vakantie-uren opgenomen dan waar hij recht op had? Dan verrekent de werkgever het verschil met de laatste loonbetaling.",
    "Artikel 37 Vakantiegeld\nLid 1 De werknemer heeft recht op vakantiegeld. Het vakantiegeld bedraagt 8,33% van het ten laste van de werkgever komende loon. Dit geldt niet voor de piekarbeiders (artikel 10 lid 6) en de studenten, scholieren en vakkrachten (artikel 11 lid 3).\nLid 2 Voor de toepassing van dit artikel geldt het loon verschuldigd conform artikel 43 van de cao (betalingsverplichtingen werkgever bij arbeidsongeschiktheid en regresrecht) ook als ten laste van de werkgever komend loon. Daarnaast gelden voor de toepassing van dit artikel de hierna genoemde uitkeringen waar de werknemer tijdens de dienstbetrekking aanspraak op heeft en die de werkgever voor hem ontvangt, ook als ten laste van de werkgever komend loon. Het gaat hierbij om uitkeringen op grond van:\n- de Ziektewet\n- de Werkloosheidswet\n- de Wet arbeid en zorg (bij zwangerschap, bevalling, adoptie en pleegzorg)\nLid 3 De werkgever hoeft geen vakantiegeld te betalen over:\n- de toeslag en het loon, als de vakantietoeslag onderdeel uitmaakt van de toeslag (artikel 20 lid 3 sub a en c en artikel 29 lid 2 sub a en b)\n- de toeslag voor werken op zon-, feest- en gedenkdagen (artikel 16 lid 3)\n- de (op verzoek van de werknemer toegekende) toeslag en het loon voor de gewerkte uren die boven het parttimecontract uitgaan en binnen de bedrijfstijd vallen tot 8 uur per dag en tot 38 uur per week (artikel 17 lid 2)\n- de toeslag en het loon voor gewerkte uren door een parttime werknemer boven 8 uur per dag en boven 38 uur per week in het reguliere dienstrooster (artikel 17 lid 3)\n- de toeslag en het loon voor gewerkte uren door een parttime werknemer in het geval van het jaarurenmodel bij een volledig jaar boven 1983,6 uur (artikel 17 lid 4)\n- de toeslag voor werken op onregelmatige uren (artikel 29 lid 2 sub c)\n- de toeslag in verband met twee- of drieploegendienst (artikel 22 lid 3)\n- de toeslag voor een weekploeg in verband met werken op zondag (artikel 23 lid 4)\nLet op: deze lijst is niet-limitatief. Alle situaties zijn terug te vinden in de cao-tekst.\nLid 4. Het bepaalde in dit artikel geldt met inachtneming van artikel 16 lid 2 Wet minimumloon en minimumvakantiebijslag.",
    "Artikel 38 Bijzonder verlof\nToelichting Wet arbeid en zorg per ingangsdatum cao\nDe Wet arbeid en zorg (WAZO) geldt en regelt en bundelt soorten verlof voor werknemers die ervoor zorgen dat werknemers werk en privé beter kunnen combineren. Sommige zijn betaald, andere onbetaald. Sommige zijn een wettelijk recht, andere kunnen de werkgever en de werknemer onderling overeenkomen. Basis hierbij is de voor de werknemer daadwerkelijk benodigde tijd.\nVoorbeelden van verlof in de Wet arbeid en zorg:\nCalamiteitenverlof (bedoeld voor noodgevallen en persoonlijke omstandigheden waarbij de werknemer direct het werk moet onderbreken)\nZwangerschaps- en bevallingsverlof\nAdoptieverlof\nGeboorteverlof\nAanvullend geboorteverlof\nOuderschapsverlof\nKortdurend zorgverlof\nLangdurend zorgverlof\nLid 1 De Wet arbeid en zorg is van toepassing. De volgende aanvullende bepalingen zijn voor de werknemers overeengekomen. De werknemer maakt in de onderstaande situaties aanspraak op doorbetaald verlof:\na. De werknemer maakt aanspraak op doorbetaald verlof van de dag van overlijden tot en met de dag van de begrafenis of crematie bij overlijden van de echtgeno(o)t(e), van inwonende ouders of schoonouders en van kinderen, alsmede bij overlijden van niet inwonende (schoon)ouders voor zover betrokkene zaakwaarnemer is. Het is voldoende als de werknemer bij de werkgever meldt zaakwaarnemer te zijn;\nb. De werknemer maakt aanspraak op doorbetaald verlof gedurende de dag of dienst op de dag van de begrafenis of crematie van kleinkinderen, aangehuwde kinderen, ouders, schoonouders, broers of zusters, grootouders en zwagers of schoonzusters, mits de begrafenis of crematie wordt bijgewoond;\nc. De werknemer maakt aanspraak op doorbetaald verlof gedurende één dag of dienst bij bevalling van de echtgenote en de daarop volgende werkdag;\nd. De werknemer maakt aanspraak op doorbetaald verlof gedurende een door de werkgever naar billiikneid te bepalen tijdsduur tot een maximum van één dag wanneer de werknemer ten gevolge van de vervulling van een buiten zijn schuld bij of krachtens de wet persoonlijk opgelegde verplichting verhinderd is te werken, mits deze vervulling niet in zijn vrije tiid kan geschieden. Het gebruikelijk loon wordt doorbetaald onder aftrek van alle vergoedingen die van derden kunnen worden verkregen.\ne. Het adoptieverlof in de Wet arbeid en zorg wordt met recht op 2 dagen doorbetaald verlof aangevuld.\nf. Om palliatief verlof (verlof voor stervensbegeleiding van een terminaal zieke) mogelijk te maken is in aanvulling op het langdurend zorgverlof uit de Wet arbeid en zorg vastgesteld dat in overleg tussen werkgever en werknemer wordt bepaald waar het palliatief verlof uit zal bestaan. Hierbij kunnen naast het in de Wet Arbeid en zorg genoemde langdurend zorgverlof, vakantiedagen en andere arbeidsvoorwaarden worden ingezet. Ook het opnemen van onbetaald verlof is mogelijk. Tevens worden afspraken gemaakt omtrent de communicatie en eventuele nog te verrichten werkzaamheden gedurende de periode van palliatief verlof. Het in dit lid bepaalde geldt tevens voor rouwverlof teneinde het verlies van de partner, een ouder of kind zodanig te kunnen verwerken dat de werknemer de werkzaamheden kan hervatten.\nLid 2 Voor toepassing van de Wet arbeid en zorg en de aanvullende bepalingen geldt dat:\ne de werknemer zo spoedig mogelijk de werkgever in kennis stelt van het verlof;\ne de werknemer de betreffende gebeurtenis daadwerkelijk bijwoont en vooraf of achteraf bewijsstukken overlegt;\ne bij gebleken misbruik geen doorbetaling van het betreffende loon plaatsvindt.\nLid 3 In de volgende situaties is er recht op doorbetaald verlof:\na. Gedurende één dag bij ondertrouw van de werknemer;\nb. Gedurende 2 dagen bij zijn huwelijk;\nc. Gedurende één dag bij huwelijk in de eerste en tweede graad wanneer de huwelijksplechtigheid wordt bijgewoond;\nd. Gedurende één dag bij 25-, 40-, 50- en 60-jarig huwelijk van de werknemer, diens ouders of grootouders wanneer het jubileum wordt bijgewoond;\ne. Gedurende één dag bij verhuizing vanwege de uitoefening van de functie."
  ],
  "Termination information": [
    "Artikel 7 Lid 2 Proeftijd\nBij het aangaan van een arbeidsovereenkomst kan een proeftijd worden afgesproken die schriftelijk moet worden vastgelegd.\na. Voor een arbeidsovereenkomst van 6 maanden of korter kan geen proeftijd worden overeengekomen.\nb. Voor een arbeidsovereenkomst langer dan 6 maanden en korter dan 2 jaar is de proeftijd maximaal 1 maand.\nc. Voor een arbeidsovereenkomst voor bepaalde tijd, waarbij het einde niet op een kalenderdatum is gesteld, is de proeftijd maximaal 1 maand.\nd. Voor een arbeidsovereenkomst voor onbepaalde tijd of 2 jaar en langer is de proeftijd maximaal 2 maanden.",
    "Artikel 7 Lid 4 Beéindiging van het dienstverband\nHet einde van de arbeidsovereenkomst voor onbepaalde tijd valt samen met het einde van een maand.",
    "Artikel 7 Lid 5 Opzegtermijnen\nBij navolgende ontslagsituaties geldt geen opzegtermijn :\na. bij ontslag met wederzijds goedvinden,\nb. bij ontslag op staande voet wegens een dringende reden in de zin van de artikelen 7:678 en 7:679 Bw,\nc. bij ontbinding van de arbeidsovereenkomst door de kantonrechter op grond van artikel 7:67 1b jo. 7:669 BW,\nd. tijdens of aan het einde van de proeftijd, waarbij de arbeidsovereenkomst wederzijds onmiddellijk kan worden opgezegd.",
    "Artikel 7 Lid 6 Opzegtermijn dienstverband voor onbepaalde tijd\na. De werkgever neemt bij opzegging van het dienstverband voor onbepaalde tijd de volgende termijnen in acht:\nDuur dienstverband op de dag van opzegging. | Opzegtermijn\nKorter dan 5 jaar 1 maand\n5 tot 10 jaar 2 maanden\n10 tot 15 jaar 3 maanden\n15 jaar en langer 4 maanden\n\nIs de werknemer 50 jaar of ouder, dan geldt een opzegtermijn van ten minste 3 maanden, tenzij zijn dienstverband de 15 jaar overstijgt.\nVoor de AOW-gerechtigde werknemer geldt een opzegtermijn van 1 maand.\nb. Voor de werknemer die zelf zijn arbeidsovereenkomst opzegt, is de opzegtermijn 1 maand.",
    "Artikel 7 Lid 7 Opzegtermijn dienstverband voor bepaalde tijd of bepaald werk\nEen dienstverband voor bepaalde tijd of voor een bepaald werk eindigt zonder opzegging van rechtswege:\na. op de kalenderdatum;\nb. op de laatste dag van het tijdvak of bij de afronding van werkzaamheden die zijn genoemd in de individuele arbeidsovereenkomst;\nc. _tussentijds, indien werkgever en werknemer bij het sluiten van de arbeidsovereenkomst voor bepaalde tijd of bepaald werk dit schriftelijk zijn overeengekomen met inachtneming van de wettelijke opzegtermijnen.",
    "Artikel 7 Lid 8 Aanzegging van een contract voor bepaalde tijd\nUiterlijk een maand voor het einde van een arbeidsovereenkomst voor bepaalde tijd die 6 maanden of langer duurt, dient de werkgever aan de werknemer een schriftelijke aanzegging te doen, waaruit blijkt of de arbeidsovereenkomst na het verstrijken van de overeengekomen duur wel of niet wordt voortgezet, en in geval van voortzetting, onder welke voorwaarden dat zal kunnen gebeuren. Dit geldt niet voor tijdelijke arbeidsovereenkomsten, waarvan de einddatum niet bepaald is op een kalenderdatum.\nIndien de werkgever een aanzegtermijn hanteert die korter is dan 1 maand maakt de werknemer aanspraak op uitbetaling van het loon over de tekortkomende aanzegtermijn.\nZie ook artikel 7:668 lid 3 BW.",
    "Artikel 7 Lid 9 Verkorting opzegtermijn\nIs voor de beéindiging van de arbeidsovereenkomst toestemming als bedoeld in artikel 7:671a BW verleend door het UWV, dan mag de termijn van opzegging worden bekort met de proceduretijd bij het UWV conform artikel 7:672 lid 6 BW. De resterende opzegtermijn moet in dat geval wel ten minste 1 maand zijn.",
    "Artikel 8 Bijzondere bepalingen voor de arbeidsovereenkomst voor bepaalde tijd\nToelichting wettelijke ketenbepaling per ingangsdatum cao\nDe ketenbepaling regelt wanneer elkaar opvolgende arbeidsovereenkomsten voor bepaalde tijd overgaan in een arbeidsovereenkomst voor onbepaalde tijd. In artikel 7:668a lid 1 BW is bepaald dat werkgever en werknemer maximaal drie arbeidsovereenkomsten voor bepaalde tijd kunnen overeenkomen, voor een maximumperiode van drie jaar, tenzij deze keten van opeenvolgende arbeidsovereenkomsten voor bepaalde tijd is onderbroken door een periode van langer dan 6 maanden, waarin tussen werkgever en werknemer geen arbeidsovereenkomst heeft bestaan. Dit is de hoofdregel en wordt ook wel de 3x3x6-regel genoemd."
  ],
  "Overtime information": [
    "Artikel 15 Arbeidsduur\nLid 1 De standaard arbeidsduur in deze cao is 38 uur per week.\nLid 2 Werkgever en de individuele werknemer kunnen in overleg een arbeidsduur tot maximaal 42 uur overeenkomen. Voor jongeren van 15 jaar tot en met 17 jaar geldt een maximale arbeidsduur van 40 uur per week (artikel 5:7 Arbeidstijdenwet en Nadere Regeling Kinderarbeid). Voor jongeren onder de 15 jaar gelden specifiek regelingen volgens de Nadere Regeling Kinderarbeid.\nLid 3 Het aantal uren per dienst (opkomst) is minimaal 3 uur en maximaal 10 uur, tenzij anders overeengekomen, zie ook Artikel 17Lid 1 en Artikel 18Lid 10.\nLid 4 De arbeidsduur per week is ten hoogste 48 uur (waarbij de week start op maandag 00.00 uur en eindigt op zondag 24.00 uur). Bij de toepassing van het jaarurenmodel als bedoeld in artikel 18 kan de arbeidsduur per week gedurende 4 al dan niet aaneengesloten weken per jaar worden teruggebracht tot 0 (nul) uur en gedurende 8 al dan niet aaneengesloten weken worden verlengd tot 50 uur, waarvan maximaal 5 uur in het weekend. Dit met inachtneming van de Arbeidstijdenwet.",
    "Artikel 15 Lid 8 Geen overwerkverplichting\nDe werknemer van 58 jaar en ouder is niet verplicht om per dag meer dan 10 uur te werken, per week meer dan 45 uur te werken of buiten bedrijfstijd te werken.",
    "Artikel 17 Parttime\nLid 3 De gewerkte uren boven 8 uur per dag en boven 38 uur per week in het reguliere dienstrooster zijn plusuren waarvoor een toeslag verschuldigd is. In deze toeslag is het vakantiegeld opgenomen.\nLid 4 De gewerkte uren in geval van het jaarurenmodel bij een volledig jaar boven de 1983,6 uur zijn plusuren, waarvoor een toeslag van 35% verschuldigd is. In deze toeslag is het vakantiegeld opgenomen.",
    "Artikel 20 Verrekening van meer of minder uren in het jaarurenmodel\nLid 3 Op het afrekenmoment worden plusuren boven de fulltime jaarurennorm:\na. uitbetaald tegen 135%, over dit loon inclusief toeslag is geen vakantiegeld verschuldigd;\nb. naar de keuze van de werknemer kan de eerste 76 uur jaarlijks bijgeschreven worden op de verlofkaart. Deze uren worden als bovenwettelijke verlofuren beschouwd. Een restant wordt uitbetaald conform lid 3a.\nc. Inoverleg tussen werknemer en werkgever kan besloten worden tot een wekelijkse verrekening van de plus uren. Bij gebruikmaking van deze mogelijkheid geldt een toeslag van 30% (inclusief vakantietoeslag) boven de urennorm (in plaats van 35% op jaarbasis zoals vermeld in lid 3a.).",
    "Artikel 21 Structureel werken op zondag\nLid 1 Alleen wanneer de bedrijfsomstandigheden het structureel werken op zondag noodzakelijk maken, kan met instemming van de ondernemingsraad respectievelijk personeelsvertegenwoordiging Structureel werken op zondag worden overeengekomen. Als er geen ondernemingsraad of personeelsvertegenwoordiging bestaat, zullen betrokken werknemers worden gehoord en zal de paritaire commissie als bedoeld in artikel 53 om toepassing van Structureel werken op zondag worden verzocht. Het gebruik van deze regeling moet bekend worden gemaakt aan al het personeel. De werknemer stemt individueel in met het werken op zondag.",
    "Artikel 22 Ploegendiensten\nLid 1 Er kan in een twee- of drieploegendienst gewerkt worden. Daarbij is hetgeen bepaald is over de bedrijfstijden in artikel 14 niet van toepassing.\nLid 3 Voor tweeploegendienst geldt een toeslag van 15% op het uurloon en voor een drieploegendienst geldt een toeslag van 22% op het uurloon. Over deze toeslag is geen vakantiegeld verschuldigd.",
    "Artikel 23 Weekploegendienst\nLid 4 Voor een weekploeg geldt voor het werken op de zondag een toeslag van 50%, die met de eerstvolgende loonbetaling wordt uitbetaald. Over deze toeslag is geen vakantiegeld verschuldigd. De zondaguren tellen mee in de berekening van het jaarurennorm.",
    "Artikel 24 Functies buiten het bedrijf en buiten de bedrijfstijd\nWerknemers met een functie die naar haar aard buiten de bedrijfstiid en buiten het bedrijf wordt uitgeoefend, ontvangen een toeslag op het loon van 20% over de gewerkte uren die buiten de bedrijfstijd vallen. De toeslag wordt de volgende loonperiode uitbetaald.",
    "Artikel 27 Overwerk en maaltijd\nBij overwerk na 18.00 uur zorgt de werkgever voor zijn rekening voor een warme maaltijd. Of de werkgever stelt de betrokken werknemer in de gelegenheid thuis een maaltijd te gebruiken. De werkgever vergoedt dan de extra reis overeenkomstig artikel 33.",
    "Artikel 28 Toeslagen\nLid 1 Toeslagen worden niet bij elkaar opgeteld; het hoogste percentage geldt.\nLid 2 Toeslagen als bedoeld in Artikel 29 lid 1 sub b, c en d worden in de volgende loonperiode uitbetaald. De plusuren boven de vastgestelde jaarurennorm worden afgerekend en uitbetaald overeenkomstig Artikel 20.\nLid 3 Werkgever en werknemer kunnen uitbetaling van plusuren en toeslagen in tijd overeenkomen.",
    "Artikel 29 Toeslagen Jaarurenmodel en regulier dienstrooster\nLid 1 Overwerkuren, plusuren, onregelmatige uren\na. Plusuren zijn uren die meer gewerkt worden dan de overeengekomen arbeidsuren.\nb. Minuren zijn uren die minder gewerkt worden dan de overeengekomen arbeidsuren.\nc. Overwerkuren zijn plusuren die in aanmerking komen voor overwerktoeslag.\nd. Plusuren zijn overwerkuren die in aanmerking komen voor een toeslag in de volgende gevallen:\ni. Regulier dienstrooster:\nDe uren die uitgaan boven de uren van een fulltime contract op basis van een fulltime dienstverband van 38 uur of 38 tot 42 uur. Dit laatste voor werknemers met een hoger overeengekomen arbeidsduur per week.\nii. Jaarurenmodel:\nUren die aan het eind van een afgesproken periode niet tussentijds zijn gecompenseerd met minuren worden op dat moment (=afrekenmoment) aangemerkt als overuren/overwerk waarvoor een toeslag wordt betaald, mits het een fulltime dienstverband (van 38 — 42 uur) betreft. In geval van parttime werknemer geldt dat de uren pas overwerkuren met toeslag zijn op het moment dat de plusuren een fulltime dienstverband gebaseerd op 38 uur per week (of 1983,6 uur per volledig jaar) overstijgen.\ne. Onregelmatige uren, de uren op:\ni. De dagen maandag tot met en zaterdag: van 00.00 uur tot en met 6.00 uur. Maar gedurende 13 door de werkgever aan te wijzen weken van 00.00 tot en met 5.00 uur.\nii. De dagen maandag tot met en vrijdag: van 20.00 uur tot 00.00 uur.\niii. Op zaterdag van 15.00 uur tot 00.00 uur.\niv. op zondag van 00.00 uur tot 00.00 uur.",
    "Lid 2 Toeslagen\nEr zijn vijf soorten toeslagen:\na. een toeslag voor overuren bij een fulltime dienstverband boven het overeengekomen aantal uren per week en boven minimaal 38 uur per week (135%: betaling van het uur = 100% + 35% toeslag over dat uur);\nb. een toeslag voor overuren bij meer dan 10 uur per dag en/of meer dan 48 uur per week (150%: betaling van het uur = 100% + 50% toeslag over dat uur);\nc. een toeslag voor werken op onregelmatige uren (50%);\nd. een toeslag voor het werken op feestdagen (50%) naast de betaling van het loon over die gewerkte uren. Werk je op een doorbetaalde feestdag dan ontvang je naast het reguliere doorbetaalde loon, óók het loon over de gewerkte uren plus de toeslag van 50%.\ne. Een toeslag voor werken op zondag (100%)\nWordt er structureel op zondag conform Artikel 21 gewerkt, dan mag er op die dag in de periode 06.00 uur tot 15.00 uur maximaal 5 uur toeslagvrij worden gewerkt. Voorwaarde daarbij is dan wel dat er door de betreffende medewerker niet óók op zaterdag in datzelfde weekend is/wordt gewerkt.\nLid 3 Overige bepalingen\na. Conform Artikel 23 gelden de afwijkingen genoemd in dat artikel voor werknemers met een weekploegendienst.\nb. Over het loon en de toeslag voor gewerkte uren als bedoeld onder lid 2 sub a en sub b is geen vakantiegeld verschuldigd. Dit met inachtneming van hetgeen bepaald in artikel 16 lid 2 Wet minimumloon en minimumvakantiebijslag.\nc. Over de toeslag voor gewerkte uren als bedoeld onder lid 2 sub c, d en e is geen vakantiegeld verschuldigd. Over het loon van deze uren is wel vakantiegeld verschuldigd.\nd. Als een overuur ook een onregelmatig uur is geldt de toeslag van 50% maar is over loon en toeslag geen vakantiegeld verschuldigd."
  ],
  "Training information": [
    "Artikel 39 Vakonderwijs\nLid 1 De werknemer heeft per jaar recht op maximaal 10 dagdelen doorbetaald verlof voor het volgen van cursussen die voldoen aan de cursusomschrijving van de ‘cursusgroepenlijst glastuinbouw’ van het fonds Colland Arbeidsmarkt (www.collandarbeidsmarkt.nl). De keuze van de te volgen cursus(sen) gebeurt in overleg tussen werkgever en werknemer. De cursuskosten voor zover het fonds die niet vergoedt, zijn voor rekening van de werkgever.\nLid 2 Educatief verlof\nDe werknemer heeft per jaar recht op maximaal 5 dagen onbetaald verlof voor het volgen van algemene cursussen van de organisaties die partij zijn bij deze cao en de daaraan verbonden jongerenorganisatie. Dit geldt ook voor andere in algemene zin op de agrarische bedrijfstak gerichte cursussen, die door het bestuur van de Stichting Colland Arbeidsmarkt zijn erkend.\nLid 3 Voorbereiding op pensioen\nDe werknemer die met pensioen gaat, kan een pensioen in zicht cursus volgen. Subsidie voor deze cursus kan via https://www.collandarbeidsmarkt.nl/regeling/cursusgroepen-glastuinbouw/ aangevraagd worden. De tijd benodigd voor de cursus is voor rekening van de werknemer.\nLid 4 Werkgever en werknemer besluiten in onderling overleg over deelname aan andere cursussen en scholing wel of niet met behoud van loon.\nLid 5 Verplichte scholing\nOp grond van deze cao of wettelijke verplichte scholing moet:\na. kosteloos zijn voor de werknemer. Dit betekent dat alle kosten voor de werkgever zijn en\nb. de tijd die wordt besteed aan de scholing wordt beschouwd als arbeidstijd en\nc. de scholing zoveel mogelijk onder werktijd worden aangeboden.\nLid 6 Zie voor Colland Arbeidsmarkt hoofdstuk 10, artikel 47.",
    "Kasgroeit\nKasgroeit is een initiatief van vakbonden en werkgeversorganisaties die actief zijn in de glastuinbouw. Het gezamenlijk doel is het bevorderen van leren en ontwikkelen in de glastuinbouw. Door middel van workshops, advies, inspirerende verhalen en een actueel opleidingsaanbod bouwen om zo werknemers en werkgevers te stimuleren om zelf de regie te nemen in hun ontwikkeling. Gemotiveerde en goed ontwikkelde werknemers zorgen voor gezonde bedrijven die mee kunnen bewegen met alle veranderingen in de sector. Colland biedt subsidieregelingen voor het volgen van een opleiding, cursus of training (zie hiervoor Hoofdstuk 10, artikel 47).",
    "Artikel 40 Arbocatalogus\nDoor sociale partners is in samenwerking met Stigas een Arbocatalogus opgesteld die wordt gekeurd door de Nederlandse Arbeidsinspectie. De Arbocatalogus is gepubliceerd op de website www.agroarbo.nl.\nWat is de Arbocatalogus?\nSociale partners hechten aan goede en veilige arbeidsomstandigheden. De Arbocatalogus is een praktisch hulpmiddel bij het opzetten van een gezonde en veilige bedrijfsvoering in de agrarische en groene sector. De Arbowetgeving is vaak vaag en niet toegespitst op de agrarische en groene sector. Daarom is in de Arbocatalogus vastgelegd hoe je als bedrijf, werkgever en werknemer gezond en veilig kunt werken en daarmee voldoet aan de eisen die de wet stelt. Ook de arbeidsinspectie ziet de werkwijzen zoals die in de Arbocatalogus staan omschreven als een gezonde en veilige werkwijze.\nSociale partners spannen zich in om afspraken te maken over de voorlichting op bedrijfsniveau over veilig werken en een veilig meldklimaat.",
    "Artikel 41 Branche RI&E\nLid 1 Er is voor de glastuinbouw een branche-Risico-Inventarisatie-en-Evaluatie (RI&E). De branche-RI&E is te downloaden bij www.stigas.nl. De schriftelijke methode is op te vragen bij Stigas. Cao-partijen stemmen in met deze RI&E-methodiek. Het branche specifieke RI&E-instrument is naar de stand van de wetenschap en het model van het arbobesluit (artikel 2.14b lid 2 Arbeidsomstandighedenbesluit) ontwikkeld en wordt daarom actueel, volledig en betrouwbaar gevonden.\nLid 2 De werkgever kan bij de uitvoering en de toetsing van een RI&E gecertificeerde deskundigen inschakelen in de plaats van een gecertificeerde arbodienst. Dit kan zonder (aanvullende) instemming van werknemers. Deze mogelijkheid geldt ook indien gebruik wordt gemaakt van de maatwerkregeling.",
    "Artikel 45 Arbeidsgezondheidskundig onderzoek\nLid 1 De werknemer mag voor rekening van de werkgever een gericht arbeidsgezondheidskundig onderzoek laten doen. Hiervoor geldt de volgende staffel:\ne tot 35 jaar: eenmaal per 4 jaar;\ne vanaf 35 t/m 44 jaar: eenmaal per 3 jaar;\ne vanaf 45 t/m 49 jaar: eenmaal per 2 jaar;\ne vanaf 50 jaar: jaarlijks.\nLid 2 De werknemer die regelmatig gewasbeschermingsmiddelen toepast, kan voor rekening van de werkgever tweemaal per jaar met een arbeidsgezondheidskundig onderzoek laten vaststellen of hij deze werkzaamheden zonder bezwaar kan blijven doen.\nLid 3 Een erkende arbodienst voert het arbeidsgezondheidskundig onderzoek uit."
  ],
  "Homeoffice information": []
}