{
  "General information": [
    "De cao heeft een looptijd van 1 maart 2019 tot 1 november 2020. De tekst van de cao 2018-2019 blijft geldig tot 1 januari 2020. Per 1 januari 2020 geldt de tekst van deze cao (2019-2020).",
    "CAO PO\n2019-\n2020"
  ],
  "Wage information": [
    "5.1 Functiegebouw\n1. De functies worden in de navolgende functiecategorieën onderscheiden:\na. directie;\nb. leraar;\nc. onderwijsondersteunend personeel;\nd. participatiebaan.",
    "6.1 Arbeidsduur, salaris en salarisschaal (per 1 augustus 2019)\n1. De formele arbeidsduur van de werknemer met een voltijdbetrekking bedraagt 40 uur per week. Dit staat gelijk aan een werktijdfactor van 1,000.\n2. De werknemer wordt benoemd in hele uren per week. De werktijdfactor bedraagt dit aantal uur per week gedeeld door 40.\n3. De minimale betrekkingomvang bedraagt voor nieuwe dienstverbanden vanaf 1 augustus 2015 8 uur per week. Voor incidentele vervangingen van één dag of minder geldt een minimale betrekkingomvang van 5 uur.\n4. Het dienstverband kan tijdelijk worden uitgebreid in het geval de werknemer aanvullend op het dienstverband belast wordt met extra werkzaamheden.\n5. De omvang van de betrekking(en) van de werknemer kan niet meer bedragen dan 48 uur per week.\n6. Door de inwerkingtreding van dit artikel veranderen arbeidsovereenkomsten aangegaan voor 1 augustus 2019 en die een werktijd bevatten in uren en minuten niet.\n7. Arbeidsovereenkomsten aangegaan voor 31 juli 2015 die een werktijdfactor van minder dan 8 uur per week bevatten, hoeven niet te worden aangepast.\n8. Met inachtneming van de navolgende bepalingen wordt het salaris van de werknemer vastgesteld op basis van de bij zijn functie behorende salarisschaal (actuele loonpeil) vermeld in bijlagen A1 tot en met A4 van deze cao. De in deze bijlagen genoemde salarisbedragen zijn gebaseerd op maandbedragen bij een normbetrekking. Het salaris wordt vastgesteld door rekening te houden met de voor de werknemer geldende werktijdfactor.\n9. De werkgever kan met de P(G)MR beloningsbeleid overeenkomen met daarin onder andere afspraken over de toekenning van periodieke verhogingen.\n10. Bij afwezigheid van het beleid, als bedoeld in het voorgaande lid, wordt het salaris van de werknemer van wie het dienstverband niet wordt onderbroken, volgens de voor hem geldende salarisschaal op 1 augustus met één periodiek verhoogd.\n11. In overleg tussen werkgever en werknemer kan van het bepaalde in dit artikel alsmede in de artikelen 6.11, 6.12 en 6.21 worden afgeweken in zoverre een fiscale regeling wordt aangegaan tussen werkgever en Belastingdienst, welke regeling ten voordele van de werknemer strekt.",
    "6.3 Salarisniveau in- en doorstroombanen en participatiebanen\nVoor de werknemer die is benoemd in een I/D-baan of in een participatiebaan, geldt de salarisvaststelling zoals opgenomen in bijlage A4 van deze cao.",
    "6.4 Salarisuitbetaling\nHet salaris wordt maandelijks betaald. Als de werknemer daarom verzoekt, wordt hem een salarisspecificatie verstrekt waarop de opbouw en de inhoudingen van het salaris zijn vermeld.",
    "6.7 Uitlooptoeslag onderwijzend personeel\nDe werknemer met een functie in de categorie onderwijzend personeel die het maximumsalaris van zijn schaal heeft bereikt en geen uitzicht meer heeft op benoeming in een functie met een hogere salarisschaal, ontvangt een uitlooptoeslag als hij gedurende drie jaar onafgebroken zeer goed/uitstekend heeft gefunctioneerd. De hoogte van deze uitlooptoeslag is opgenomen in bijlage A8.",
    "6.9 Nominale uitkering\nDe werknemer ontvangt in de maand december een nominale uitkering. De hoogte van deze nominale uitkering is opgenomen in bijlage A7.",
    "6.10 Eenmalige uitkeringen in februari 2020\n1. De werknemer die op 1 februari 2020 in dienst is bij de werkgever, ontvangt in de maand februari een eenmalige uitkering van € 750,- bruto bij een normbetrekking. Voor de werknemer die op die datum in dienst is en een werktijdfactor heeft van minder dan 1,000, wordt dit bedrag naar rato van zijn werktijdfactor berekend.\n2. De werknemer die op 1 februari 2020 in dienst is bij de werkgever en wiens salaris op die datum is ingedeeld in een salarisschaal voor onderwijsondersteunend personeel, ontvangt in de maand februari 2020 een eenmalige uitkering van € 275,- bruto bij een normbetrekking. Voor de werknemer die op die datum in dienst is en een werktijdfactor heeft van minder dan 1,000, wordt dit bedrag naar rato van zijn werktijdfactor berekend.",
    "6.11 Structurele eindejaarsuitkering\nDe werknemer heeft recht op een structurele eindejaarsuitkering. De hoogte van de uitkering is opgenomen in bijlage A7. De uitkering wordt jaarlijks in de maand december uitbetaald.",
    "6.12 Vakantie-uitkering\n1. De werknemer heeft recht op een vakantie-uitkering van 8% van het genoten salaris.\n2. De vakantie-uitkering wordt jaarlijks uitbetaald in de maand mei en heeft betrekking op de periode van 1 juni van het voorafgaande jaar tot en met 31 mei van het lopende jaar.\n3. Als het dienstverband voor de maand mei eindigt, wordt de vakantie-uitkering uitbetaald in de maand waarin het dienstverband eindigt.",
    "6.13 Overlijdensuitkering\n1. Na het overlijden van de werknemer wordt aan zijn nagelaten betrekkingen een uitkering verstrekt, gelijk aan het laatstgenoten salaris over een periode van drie maanden. (...)",
    "6.14 Jubileumgratificatie\n1. De werknemer heeft recht op een jubileumgratificatie bij het bereiken van een diensttijd van 25, 40 of 50 jaar bij de werkgever en zijn rechtsvoorgangers in de zin van de Wet overgang van onderneming en/of bij de overheid.",
    "6.20 Salarisschalen voorbeeld functies onderwijsondersteunend personeel\nDe salarisschalen van de voorbeeldfuncties van het onderwijsondersteunend personeel zijn opgenomen in bijlage A3 van deze cao.",
    "6.21 Eindejaarsuitkering OOP\nHet onderwijsondersteunend personeel dat valt onder de cao, heeft recht op een eindejaarsuitkering. De hoogte van de uitkering is opgenomen in bijlage A7. De uitkering wordt jaarlijks in de maand december uitbetaald.",
    "6.22 Toelage in verband met onregelmatige diensten\n1. De werknemer die op basis van een vastgesteld rooster regelmatig werkzaamheden verricht op andere tijden dan op maandag tot en met vrijdag tussen 08.00 uur en 18.00 uur, heeft aanspraak op een toelage onregelmatige dienst.\n2. De toelage wordt berekend per uur en bedraagt een percentage van het voor de werknemer geldende salaris per uur, met een maximum dat gelijk is aan het salaris per uur dat is afgeleid van salarisnummer 16 van salarisschaal 7, zoals opgenomen in bijlage A3 van deze cao.\n3. De in het eerste lid bedoelde percentages bedragen:\na. 20% voor de uren op maandag tot en met vrijdag tussen 06.00 uur en 08.00 uur en tussen 18.00 uur en 22.00 uur;\nb. 35% voor de uren op maandag tot en met vrijdag tussen 00.00 uur en 06.00 uur en tussen 22.00 uur en 24.00 uur;\nc. 35% voor de uren op zaterdag;\nd. 50% voor de uren op zon- en feestdagen.\n(...)",
    "6.24 Overwerk vergoeding\n1. De werknemer, niet zijnde de werknemer met een directiefunctie of een functie van adjunct-directeur, die in opdracht van de werkgever werkzaamheden verricht buiten zijn voor hem vastgestelde werktijden, kan hiervoor worden gecompenseerd.\n2. Het overleg hierover vindt plaats tussen de werkgever en de werknemer.\n3. De vergoeding bestaat uit verlof, gelijk aan het aantal uren van het overwerk. Het verlof wordt zo spoedig mogelijk toegekend, maar in ieder geval binnen een termijn van twee maanden volgend op het tijdstip waarop de werkzaamheden zijn verricht.\n4. Indien compensatie in verlof niet mogelijk is, ontvangt de werknemer een financiële vergoeding. De hoogte van de financiële vergoeding wordt berekend op basis van het voor de werknemer geldende salaris per uur.",
    "7. Salaris\nDe LIO met een leerarbeidsovereenkomst wordt vastgesteld volgens bijlage IV.A van deze cao.",
    "3.24 Leerarbeidsovereenkomst\n2. De leerarbeidsovereenkomst vermeldt in elk geval de duur en de omvang van de leerarbeidsovereenkomst, alsmede het salaris dat wordt vastgesteld volgens bijlage IV.B van deze cao."
  ],
  "Pension information": [
    "3.5 (Tussentijdse) Beëindiging van de arbeidsovereenkomst\n5. De arbeidsovereenkomst eindigt door het bereiken van de AOW-gerechtigde leeftijd met ingang van de eerste dag van de maand volgend op die waarin de AOW-gerechtigde leeftijd wordt bereikt of de latere datum die krachtens artikel 3.8 door partijen is overeengekomen.",
    "3.8 Opzegging en benoeming AOW-gerechtigde werknemer\n1. Ingeval de arbeidsovereenkomst zal eindigen op grond van het bereiken van de AOW-gerechtigde leeftijd door de werknemer, kunnen werkgever en werknemer:\na. jaarlijks overeenkomen om het moment van beëindiging van de arbeidsovereenkomst telkens met maximaal 12 maanden uit te stellen;\nb. een arbeidsovereenkomst voor bepaalde tijd overeenkomen, welke jaarlijks met ten hoogste 12 maanden kan worden verlengd. Hierbij geldt dat maximaal zes keer een arbeidsovereenkomst voor bepaalde tijd kan worden aangegaan, voor de maximale duur van 48 maanden, zoals bedoeld in artikel 7:668a lid 12 BW."
  ],
  "Leave information": [
    "8.1 Vakantieverlof\n1. De werknemer heeft recht op vakantieverlof met behoud van salaris gedurende de door de werkgever vastgestelde schoolvakanties.\n2. Het recht op vakantieverlof wordt jaarlijks vastgesteld. Indien de werknemer na 1 oktober in dienst treedt, wordt het vakantieverlof naar rato vastgesteld.\n3. De omvang van de vakantie bedraagt 428 klokuren per jaar bij een normbetrekking.\n4. Voor de werknemer die is benoemd in een functie in de categorie onderwijzend personeel is het bepaalde in het vorige lid van overeenkomstige toepassing.",
    "8.3 Aanvullende bepalingen voor onderwijsondersteunend personeel zonder lesgebonden en/of behandeltaken en werknemers in de categorie participatiebanen.\n1. Onverminderd het bepaalde in artikel 8.1 heeft de werknemer in afwijking van het bepaalde in de leden 3 en 4 van artikel 8.1, recht op een vakantieverlof van 240 uren per kalenderjaar bij een normbetrekking.\n2. Naast het in het eerste lid bedoelde verlof heeft de werknemer recht op verlof gedurende de door de minister van OCW aangewezen feestdagen.",
    "6.12 Vakantie-uitkering\n1. De werknemer heeft recht op een vakantie-uitkering van 8% van het genoten salaris.\n2. De vakantie-uitkering wordt jaarlijks uitbetaald in de maand mei en heeft betrekking op de periode van 1 juni van het voorafgaande jaar tot en met 31 mei van het lopende jaar.\n3. Als het dienstverband voor de maand mei eindigt, wordt de vakantie-uitkering uitbetaald in de maand waarin het dienstverband eindigt.",
    "3.31 Vakantieverlof\n1. De werknemer heeft recht op 428 klokuren vakantieverlof, waarvan 3 weken aaneengesloten in de zomervakantie. Zie artikelen 8.1 en 8.3 van deze cao.\n2. De invulling van het vakantieverlof wordt overeengekomen in overleg tussen de werkgever, de inlenende werkgever en de werknemer met inachtneming van het eerste lid.\n3. Zwangerschap- en bevallingsverlof van de vrouwelijke werknemer schort reeds ingepland vakantieverlof op naar een nader te bepalen moment, te bepalen in overleg tussen werkgever en werknemer.",
    "8.15 Borstkind\nDe vrouwelijke werknemer die een borstkind heeft, wordt gedurende de eerste negen levensmaanden van dat kind in de gelegenheid gesteld de arbeid te onderbreken voor het zogen of kolven. De duur van de onderbreking bedraagt ten hoogste een vierde van de arbeidstijd per dag, zonder dat dit leidt tot vermindering van het salaris.",
    "8.17 Ouderschapsverlof (algemeen)\nDe werknemer heeft recht op ouderschapsverlof als bedoeld in hoofdstuk 6 van de Wet arbeid en zorg, met inachtneming van het bepaalde in de artikelen 8.18 en 8.19.",
    "8.18 Onbetaald ouderschapsverlof\n1. De werknemer heeft recht op onbetaald ouderschapsverlof van ten hoogste 13 maal de arbeidsduur per week.\n2. De werkgever en de werknemer maken nadere afspraken over de wijze waarop het verlof wordt opgenomen.",
    "8.19 Betaald ouderschapsverlof\n1. De werknemer heeft recht op betaald ouderschapsverlof als hij voldoet aan de volgende voorwaarden:\na. hij woont met het kind samen;\nb. hij heeft de zorg voor het kind.\n2. Over de opgenomen verlofuren van het betaald ouderschapsverlof wordt aan de werknemer 55% van het salaris doorbetaald.\n3. De werknemer heeft recht op ten hoogste 415 uur betaald ouderschapsverlof bij een normbetrekking. Dit recht bestaat voor elk kind dat op het moment van de aanvraag de leeftijd van vier jaar nog niet heeft bereikt.",
    "8A.3 Basisbudget duurzame inzetbaarheid voor iedere werknemer\nledere werknemer heeft recht op een basisbudget van 40 uur per jaar bij een normbetrekking. De werknemer kan dit budget aanwenden voor verlof.",
    "8A.5 Bijzonder budget voor starters\nDe werknemer die voor de eerste keer in zijn loopbaan leraar is, heeft de eerste drie jaar recht op een extra budget van 40 uur per jaar bij een normbetrekking. De werknemer kan dit budget aanwenden voor verlof.",
    "8A.6 Bijzonder budget voor oudere werknemers\n1. De werknemer die op of na 1 augustus 2019 57 jaar of ouder wordt, heeft recht op een extra budget van 130 uur per jaar bij een normbetrekking.\n2. De werknemer kan dit budget aanwenden voor verlof."
  ],
  "Termination information": [
    "3.1 Arbeidsovereenkomst\n6. Uitsluitend indien de eerste arbeidsovereenkomst bij de werkgever een arbeidsovereenkomst voor onbepaalde tijd is, dan mag een proeftijd van ten hoogste twee maanden worden aangegaan.",
    "3.9 Opzeggingstermijn\n1. Opzegging van de arbeidsovereenkomst geschiedt tegen het einde van de maand, tenzij anders overeengekomen.\n2. De werkgever neemt bij opzegging de volgende opzeggingstermijn in acht:\na. Ten minste één maand indien de arbeidsovereenkomst 12 maanden of korter heeft geduurd;\nb. Ten minste één maand indien de werknemer de AOW-gerechtigde leeftijd heeft bereikt;\nc. Ten minste twee maanden indien de arbeidsovereenkomst langer dan twaalf maanden doch korter dan 5 jaar heeft geduurd;\nd. Ten minste drie maanden indien de arbeidsovereenkomst 5 jaar of langer heeft geduurd.\n3. Als de opzeggingstermijn die bij wijze van overgangsbepaling is voorgeschreven op grond van artikel XXI van de Wet Flexibiliteit en Zekerheid van 14 mei 1998 (Stb. 1998, 300) langer is dan de opzeggingstermijn, genoemd in dit artikel, geldt voor de werkgever de termijn volgens voornoemde wet.\n4. De werknemer neemt bij ontslag de volgende opzeggingstermijnen in acht:\na. ten minste één maand indien de arbeidsovereenkomst korter dan 12 maanden heeft geduurd;\nb. ten minste twee maanden indien de arbeidsovereenkomst 12 maanden of langer heeft geduurd.\n5. Met wederzijds goedvinden kan van de in het tweede, derde en vierde lid genoemde termijnen worden afgeweken.",
    "3.5 (Tussentijdse) Beëindiging van de arbeidsovereenkomst\n1. De werknemer kan een (verlengde) arbeidsovereenkomst voor bepaalde tijd dan wel een arbeidsovereenkomst voor onbepaalde tijd (tussentijds) beëindigen door opzegging. De opzegging geschiedt bij aangetekend schrijven dan wel bij brief die tegen een ontvangstbewijs middellijk dan wel onmiddellijk is overhandigd en met redenen omkleed, met inachtneming van de geldende opzeggingstermijn. Opzegging van de arbeidsovereenkomst geschiedt tegen het einde van de maand, tenzij anders wordt overeengekomen.\n2. De werkgever kan de (verlengde) arbeidsovereenkomst voor bepaalde tijd, dan wel de arbeidsovereenkomst voor onbepaalde tijd, zoals bedoeld in artikel 7:669 BW (tussentijds) opzeggen indien daar een redelijke grond voor is en herplaatsing van de werknemer binnen een redelijke termijn niet in de rede ligt.\n3. De werkgever of de werknemer kan de arbeidsovereenkomst onverwijld opzeggen om een dringende reden zoals bedoeld in artikel 7:677 lid 1 BW, volgens de bepalingen van artikel 7:678 en 7:679 BW.\n4. De werkgever en de werknemer kunnen de arbeidsovereenkomst beëindigen met wederzijds goedvinden op het door hen overeengekomen tijdstip.\n5. De arbeidsovereenkomst eindigt door het bereiken van de AOW-gerechtigde leeftijd met ingang van de eerste dag van de maand volgend op die waarin de AOW-gerechtigde leeftijd wordt bereikt of de latere datum die krachtens artikel 3.8 door partijen is overeengekomen.\n6. De arbeidsovereenkomst eindigt door overlijden van de werknemer met ingang van de dag volgend op die van het overlijden."
  ],
  "Overtime information": [
    "Overwerk\nIncidenteel en door de werkgever opgedragen werkzaamheden boven de overeengekomen arbeidsduur per week.",
    "2.3 Inzet per werknemer\n5. Met wederzijds goedvinden kan worden afgesproken dat de werknemer meer dan 940 uur3 lesgevende taken heeft, met inachtneming van de totale 1659 uur.",
    "3.30 Arbeidsduur en jaartaak\n1. De arbeidsduur in een voltijds dienstbetrekking bedraagt 40 uur per week.",
    "6.1 Arbeidsduur, salaris en salarisschaal (per 1 augustus 2019)\n1. De formele arbeidsduur van de werknemer met een voltijdbetrekking bedraagt 40 uur per week. Dit staat gelijk aan een werktijdfactor van 1,000.\n3. De minimale betrekkingomvang bedraagt voor nieuwe dienstverbanden vanaf 1 augustus 2015 8 uur per week. Voor incidentele vervangingen van één dag of minder geldt een minimale betrekkingomvang van 5 uur.\n5. De omvang van de betrekking(en) van de werknemer kan niet meer bedragen dan 48 uur per week.",
    "6.22 Toelage in verband met onregelmatige diensten\n1. De werknemer die op basis van een vastgesteld rooster regelmatig werkzaamheden verricht op andere tijden dan op maandag tot en met vrijdag tussen 08.00 uur en 18.00 uur, heeft aanspraak op een toelage onregelmatige dienst.\n2. De toelage wordt berekend per uur en bedraagt een percentage van het voor de werknemer geldende salaris per uur, met een maximum dat gelijk is aan het salaris per uur dat is afgeleid van salarisnummer 16 van salarisschaal 7, zoals opgenomen in bijlage A3 van deze cao.\n3. De in het eerste lid bedoelde percentages bedragen:\na. 20% voor de uren op maandag tot en met vrijdag tussen 06.00 uur en 08.00 uur en tussen 18.00 uur en 22.00 uur;\nb. 35% voor de uren op maandag tot en met vrijdag tussen 00.00 uur en 06.00 uur en tussen 22.00 uur en 24.00 uur;\nc. 35% voor de uren op zaterdag;\nd. 50% voor de uren op zon- en feestdagen.",
    "6.24 Overwerk vergoeding\n1. De werknemer, niet zijnde de werknemer met een directiefunctie of een functie van adjunct-directeur, die in opdracht van de werkgever werkzaamheden verricht buiten zijn voor hem vastgestelde werktijden, kan hiervoor worden gecompenseerd.\n2. Het overleg hierover vindt plaats tussen de werkgever en de werknemer.\n3. De vergoeding bestaat uit verlof, gelijk aan het aantal uren van het overwerk. Het verlof wordt zo spoedig mogelijk toegekend, maar in ieder geval binnen een termijn van twee maanden volgend op het tijdstip waarop de werkzaamheden zijn verricht.\n4. Indien compensatie in verlof niet mogelijk is, ontvangt de werknemer een financiële vergoeding. De hoogte van de financiële vergoeding wordt berekend op basis van het voor de werknemer geldende salaris per uur.",
    "Jaartaak\nEen taak van 1659 uur bij een voltijdbetrekking per jaar."
  ],
  "Training information": [
    "9.1 Professionaliseringsbeleid\n1. De werkgever stelt jaarlijks in overleg met de PGMR een professionaliseringsplan vast waarin hij het beleid ten aanzien van de professionalisering van het personeel beschrijft. De bekwaamheidseisen zoals bedoeld in de Wet op de beroepen in het onderwijs vormen de basis van dit beleid.\n2. In het professionaliseringsplan wordt in ieder geval vastgelegd:\na. een overzicht van de collectieve professionaliseringsactiviteiten;\nb. de financiële middelen die de werkgever beschikbaar stelt voor professionalisering;\nc. de verdeling van de in sub b bedoelde middelen over de collectieve en individuele professionalisering.\n3. De werkgever evalueert het professionaliseringsbeleid jaarlijks.",
    "9.3 Individuele/individueel bepaalde professionalisering\n1. De werkgever stelt jaarlijks een budget beschikbaar voor individuele professionalisering van ten minste € 500 per fte. De werkgever kan na overleg met de PGMR besluiten om dit bedrag te verhogen.\n2. De werknemer heeft ten minste eens per vier jaar recht op een opleidingstraject dat wordt bekostigd uit het professionaliseringsbudget. De kosten voor dit traject bedragen minimaal € 2.000,--. Dit bedrag wordt naar rato van de werktijdfactor berekend.\n3. Tevens heeft de werknemer recht op ten minste twee klokuren per werkweek ten behoeve van onder meer voor- en nawerk en professionalisering.\n4. De werkgever kan een verzoek van de werknemer voor het volgen van een opleiding alleen afwijzen op basis van zwaarwegende redenen.",
    "9.4 Opgedragen professionaliseringsactiviteiten\n1. Indien de werkgever de werknemer opdraagt een professionaliseringsactiviteit te volgen, komen de kosten van deelname en de reiskosten voor rekening van de werkgever.\n2. De tijd die met deze activiteit is gemoeid, wordt als werktijd aangemerkt.\n3. De werkgever kan de werknemer een studie- en/of terugbetalingsovereenkomst voorleggen.",
    "9.5 Introductie en begeleiding startende leraren\nDe werkgever zorgt in de eerste drie jaar van het dienstverband van de startende leraar voor een goede introductie en begeleiding. Hij stelt hiervoor voldoende tijd en middelen ter beschikking.",
    "9.6 Professionalisering directielid\n1. Het directielid heeft recht op een professionaliseringsbudget van € 2.000,-- per jaar.\n2. In overleg tussen het directielid en de werkgever kan dit budget worden aangewend voor de kosten van professionaliseringsactiviteiten, coaching en collegiale visitatie.",
    "9.7 Schoolleidersregister\n1. De werkgever is verplicht tot aansluiting bij de Stichting Schoolleidersregister PO.\n2. Het directielid is verplicht tot registratie en herregistratie in het Schoolleidersregister PO.\n3. De kosten die de Stichting Schoolleidersregister PO in rekening brengt voor registratie, herregistratie en de kosten voor het professionaliseringsaanbod komen voor rekening van de werkgever.",
    "9.8 Tijdelijke extra individuele scholingsrechten\n1. Op basis van de afspraken in het Convenant Leerkracht van Nederland zijn extra middelen beschikbaar gesteld voor de scholing van leraren.\n2. Cao-partijen hebben afgesproken dat deze middelen worden ingezet ten behoeve van de individuele scholing van leraren.\n3. Iedere leraar heeft in de periode van 1 augustus 2019 tot en met 31 juli 2020 eenmalig recht op een extra scholingsbudget van € 150,--, naar rato van de werktijdfactor.",
    "Leraar in opleiding (LIO)\nDe laatstejaarsstudent van een lerarenopleiding basisonderwijs bedoeld in artikel 3, vierde lid, van de WPO, artikel 3, zesde lid, van de WEC, die gaat werken op een leerarbeidsplaats.",
    "Leerarbeidsovereenkomst/leerovereenkomst\nEen overeenkomst waarin de LIO, het bevoegd gezag van de lerarenopleiding waar de LIO is ingeschreven en het bevoegd gezag van de praktijkschool, nader vastleggen welke hun rechten en plichten zijn, met inachtneming van artikel 3.19 (leerarbeidsovereenkomst/leerovereenkomst).",
    "Onderwijsassistent in opleiding\n3.24 Leerarbeidsovereenkomst\n1. Tussen de onderwijsassistent in opleiding (OIO), die een erkende mbo-opleiding onderwijsassistent volgt, de mbo-opleiding waar deze student is ingeschreven en de werkgever waar deze student is benoemd, wordt een leerarbeidsovereenkomst gesloten."
  ],
  "Homeoffice information": []
}