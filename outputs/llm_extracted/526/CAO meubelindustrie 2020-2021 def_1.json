{
  "General information": [
    "CAO\nMeubelindustrie en Meubileringsbedrijven\n\n1 januari 2020 - 31 december 2021",
    "Artikel 97 Duur van de cao"
  ],
  "Wage information": [
    "Artikel 15 Loon \n\nMet loon bedoelen we in deze cao uw brutoloon per week. Met uurloon bedoelen we uw brutoloon per week gedeeld door het aantal uur dat hoort bij een fulltime werkweek in het bedrijf waar u werkt. In artikel 17 van deze cao leest u meer over uw loon. \n\nVoorbeeld \nUw brutoloon per week is €400. Wat is dan uw uurloon? \n• Heeft het bedrijf waar u werkt een fulltime werkweek van 40 uur? Dan is uw uurloon €400,00 / 40 uur = € 10,00. \n• Heeft het bedrijf waar u werkt een fulltime werkweek van 38 uur? Dan is uw uurloon €400,00 / 38 uur = € 10,53. \n• Heeft het bedrijf waar u werkt een fulltime werkweek van 36 uur? Dan is uw uurloon €400,00 / 36 uur = € 11,11.",
    "Artikel 16 Inkomen \n\nMet inkomen bedoelen we in deze cao uw brutoloon per week met daarbij opgeteld vergoeding en toeslagen waar u recht op heeft. Bijvoorbeeld: \n• vakantietoeslag ;\n• vergoeding voor overwerk; \n• ploegentoeslag; \n• toeslag voor verschoven diensten; \n• toeslag voor bedrijfshulpverleners; \n• toeslag voor praktijkopleiders; \n• prestatiebeloning; \n• winstdeling; \n• eindejaarsuitkering; \n• andere bonussen; \n• vergoeding van reistijd als u naar een klus moet en uw reistijd hierdoor langer is dan de reistijd van uw huis naar uw werk. Lees ook artikel 30.1 en artikel 30.2 van deze cao. \n\nDe volgende vergoeding hoort niet bij het inkomen: \n• vergoeding van reiskosten en verblijfkosten.",
    "Artikel 17 Hoeveel loon krijgt u? \n\n1. U krijgt het loon dat hoort bij uw leeftijd en de functiegroep waarin u bent ingedeeld. In bijlage 2 van deze cao staan de loonschalen. Hierin ziet u welk minimumloon bij uw functiegroep en leeftijd hoort. In deze cao zijn ook de volgende loonsverhogingen afgesproken: \n\n Met ingang van 1 mei 2021 worden de lonen verhoogd met 2%. \n Met ingang van 1 september 2021 worden de lonen verhoogd met 1,5% \nU vindt deze loonsverhogingen ook in bijlage 2. \n\nWerkgevers die het in 2020 en2021 financieel lastig hebben mogen in overleg met de ondernemingsraad , personeelsvertegenwoordiging of een meerderheid van het personeel en met schriftelijke instemming de loonsverhogingen in 2021 tijdelijk omzetten in vrije tijd dan wel extra verlofdagen. \nIndien deze vrije tijd/ extra verlofdagen niet kunnen worden opgenomen vóór 1 januari 2022 , moet schriftelijk de afspraak gemaakt worden óf de waarde van de uitgestelde loonsverhoging alsnog wordt uitbetaald óf als verlof behouden wordt. \nMet ingang van 1 januari 2022 dient het loon alsnog verhoogd te worden met de bovengenoemde percentages. \n\n2. Heeft u geen opleiding voor de functie die u doet en heeft u geen ervaring met het werk waarvoor u bent aangenomen? Dan mag de werkgever u maximaal 1 jaar het wettelijk minimumloon betalen dat de overheid vaststelt. \n\n3. Krijgt u van uw werkgever een hoger loon dan de lonen in bijlage 2 van deze cao? Dan gelden de loonsverhogingen uit dit artikel ook voor u. Uw werkgever moet een eigen beloningssysteem hebben waarin staat wat u maximaal kunt verdienen in een functiegroep. De werkgever mag één keer per jaar het beloningssysteem veranderen. De werkgever moet zich daarbij houden aan artikel 91 ‘Medezeggenschap ’ van deze cao . \n\n4. Doet u de Basisberoepsopleiding niveau 2 of de Vakopleiding niveau 3 via de Beroepsbegeleidende Leerweg (BBL)? Dan bent u ingedeeld in functiegroep B1. Voor de Vakopleiding niveau 3 van de BBL geldt deze afspraak vanaf 1 januari 2016. \nIn bijlage 2 van deze cao ziet u de loonschaal van deze functiegroep. De loonsverhogingen in deze cao gelden ook voor de lonen van deze loonschaal. Let op: Wordt uw loon door een loonsverhoging hoger dan 130% van het wettelijk minimumloon voor volwassen werknemers van 21 jaar of ouder? Dan krijgt u geen loonsverhoging. \n\n5. In iedere functiegroep is vastgelegd welk loon u krijgt bij welke leeftijd. In de week na uw verjaardag krijgt u het loon dat hoort bij uw nieuwe leeftijd. \n\n6. Blijft u werken na uw AOW-leeftijd , dan hoeft uw werkgever geen premie meer te betalen voor de sociale verzekeringen. Uw werkgever mag dit bedrag van uw loon aftrekken.",
    "Artikel 18 Wanneer krijgt u loon? \n\n1. In uw arbeidsovereenkomst staat of u uw loon per week, per 4 weken of per maand krijgt. De werkgever moet ervoor zorgen dat uw loon binnen 7 dagen na deze periode op uw bankrekening staat. Moet de werkgever u ook vergoedingen of toeslagen betalen, bijvoorbeeld voor overwerk? Dan moet de werkgever dit betalen bij de eerstvolgende loonperiode. \n\n2. De werkgever moet u iedere keer als hij loon betaalt een loonstrook geven. Op deze loonstrook staat in ieder geval de volgende informatie: \n uw brutoloon; \n de vergoedingen en toeslagen waar u recht op heeft, bijvoorbeeld ploegentoeslag; \n de bedragen die uw werkgever van uw brutoloon aftrekt, bijvoorbeeld loonheffing, premies werknemersverzekeringen, pensioenpremie of loonbeslag; \n de functiegroep waarin u bent ingedeeld; \n hoeveel uur u per week werkt volgens uw arbeidsovereenkomst; \n de periode waarvoor u loon krijgt; \n het wettelijk minimumloon dat voor u geldt; \n uw naam; \n de naam van uw werkgever. \n\n3. De werkgever moet u één keer per jaar een jaaropgave geven, uiterlijk op 15 februari. Op de jaaropgave staat uw inkomen dat u het jaar daarvoor heeft ontvangen.",
    "Artikel 19 U heeft een arbeidsbeperking. Hoeveel loon krijgt u? \n\n1. Voor de volgende werknemers geldt er in deze cao een aparte loonschaal: \n• U bent Wajonger. \n• U heeft een WSW-indicatie. \n• U heeft een Wiw-baan of ID-baan. \n• U heeft een arbeidsbeperking en u kunt zonder hulp van de Participatiewet niet het wettelijk minimumloon verdienen. \n• U heeft een medische beperking die is ontstaan voor uw 18e verjaardag of tijdens uw studie en u kunt zonder voorziening geen wettelijk minimumloon verdienen, maar met een voorziening wel. \n\n2. Hoort u bij een van de groepen die hier boven bij 1 staat? Dan geldt voor u de volgende loonschaal: \n\nLeeftijd Per maand Per week Per dag \n15 jaar € 505,45 € 116,65 € 23,33 \n16 jaar € 581,25 € 134,15 € 26,83 \n17 jaar € 665,50 € 153,60 € 30,72\n18 jaar € 842,40 € 194,40 €38,88 \n19 jaar € 1.010,90 € 233,30 € 46,66 \n20 jaar € 1.347,85 € 311,05 € 62,21 \n21 jaar en ouder € 1.648,80 € 388,80 € 77,76 \n\nDeze loonschaal geldt vanaf 1 januari 2021. De bedragen die u ziet, zijn de bedragen die u krijgt als u fulltime werkt. \n\n3. Verhoogt de overheid het wettelijk minimumloon, dan verhogen wij de bedragen in deze loonschaal met hetzelfde percentage. Dit gebeurt ieder jaar op 1 januari en 1 juli. \n\n4. De werkgever begeleidt u goed in uw werk. Doet u uw werk goed en is er een vacature in het bedrijf voor een normale baan? Dan doet de werkgever zijn best om u die baan te geven. \n\nToelichting \n- Toelichting 1: Kunt u ondanks arbeidsbeperkingen de functie waarvoor u aangenomen bent zonder beperking verrichten , dan heeft u recht op het bijbehorende cao loon afhankelijk van de functiegroep waarin deze functie is ingedeeld. \n- Toelichting 2: Nadat u in dienst bent getreden op de loonschaal in dit artikel dient uw loon overeenkomstig de loonsverhogingen van artikel 17 verhoogd te worden",
    "Artikel 20 U bent uitzendkracht. Hoeveel loon krijgt u? \n\nBent u uitzendkracht? Dan moet uw werkgever ervoor zorgen dat u hetzelfde loon krijgt als een werknemer die in dienst is bij het bedrijf met dezelfde functie of een soortgelijke functie. De werkgever regelt dit met het uitzendbureau.",
    "Artikel 21 U bent geschorst. Wat betekent dit voor uw loon? \n\nU heeft geen recht op loon als de werkgever u heeft geschorst om een van de redenen die in artikel 7:678 van het Burgerlijk Wetboek staan. In deze situaties krijgt u maximaal 3 dagen geen loon.",
    "Artikel 22 U doet tijdelijk ander werk. Wat betekent dit voor uw loon? \n\nAls u tijdelijk ander werk doet dat niet bij uw functie hoort, dan krijgt u het inkomen dat u zou hebben gekregen als u in uw eigen functie zou hebben gewerkt. Doet u werk dat bij een hogere functiegroep hoort dan uw eigen functiegroep? Dan krijgt u het inkomen dat bij deze hogere functiegroep hoort. Is dit lager dan het inkomen dat u zou hebben ontvangen in uw eigen functie? Dan betaalt uw werkgever uw normale loon .",
    "Artikel 24 In welke functiegroep wordt uw functie ingedeeld? \n\n1. In uw arbeidsovereenkomst moet staan welke functie u heeft en in welke functiegroep u bent ingedeeld (bijlage I en Functie-Indelingshandboek in de Meubelindustrie, te downloaden via www.cbm.nl , www.fnv.nl www.cnvvakmensen.nl , www.sociaalfondsmeubel.nl ). Wil uw werkgever iets veranderen aan uw functie of wil hij uw functie in een andere functiegroep indelen? Dan moet u hierover een brief krijgen van uw werkgever. \n\n2. Doet u de Basisberoepsopleiding niveau 2 of de Vakopleiding niveau 3 via de Beroepsbegeleidende Leerweg (BBL)? Dan wordt u ingedeeld in functiegroep B1. Voor de Vakopleiding niveau 3 van de BBL geldt deze afspraak vanaf 1 januari 2016. \n\n3. Accepteert u in het bedrijf waar u werkt een andere functie met een lager loon? Dan kan de werkgever uw loon in 4 stappen van 6 maanden verlagen met steeds hetzelfde bedrag . Zo krijgt u na 2 jaar het loon dat bij uw nieuwe functie hoort.",
    "Artikel 25 Wat moet u doen als u het niet eens bent met de indeling van uw functie? \n\n1. Bent u het niet eens bent met de indeling van uw functie in een functiegroep? Bespreek dit dan met uw werkgever. Hoe u dit kunt doen, staat in het Functie-Indelingshandboek ( in de Meubelindustrie, te downloaden via www.cbm.nl , www.fnv.nl www.cnvvakmensen.nl , www.sociaalfondsmeubel.nl ) Komt u er samen niet uit? Stuur dan een brief naar de Indelingscommissie van de Vakraad voor de Meubelindustrie en Meubileringsbedrijven . Het adres is: \n\nVakraad voor de Meubelindustrie en Meubileringsbedrijven \nIndelingscommissie \nPostbus 100 \n2100 AC Heemstede \nvakraadmeubel@cbm.nl \n\n2. De commissie onderzoekt het verschil van mening en neemt een beslissing. Deze beslissing is bindend. Dat betekent dat u én de werkgever zich moeten houden aan de uitspraak van de commissie. \n\n3. De beslissing van de commissie geldt vanaf het moment waarop u de klacht over uw indeling heeft gestuurd naar uw werkgever. U moet dit kunnen aantonen. \n\n4. In de Indelingscommissie zitten vertegenwoordigers van werkgevers- en werknemersverenigingen.",
    "Artikel 26 U bent bedrijfshulpverlener. Hoeveel toeslag krijgt u? \n\nBent u bedrijfshulpverlener en heeft u een cursus Bedrijfshulpverlening gevolgd? Dan krijgt u de volgende toeslag: \n\nHoeveel toeslag krijgt u? \nVanaf 1 april 2019 € 4,13 bruto per week \nVanaf 1 mei 2021 € 4,21 bruto per week \nVanaf 1 september € 4.27 bruto per week",
    "Artikel 27 U bent praktijkopleider. Hoeveel toeslag krijgt u? \n\nBent u naast uw werk ook praktijkopleider én is uw functie ingedeeld in functiegroep A, B, C of D? Dan krijgt u een toeslag voor de periode waarin u als praktijkopleider werkzaam bent: \n\nHoeveel toeslag krijgt u? \nVanaf 1 april 2019 € 9,73 bruto per week \nVanaf 1 mei 2021 € 9,92 bruto per week \nVanaf 1 september 2021 € 10,07 bruto per week \n\nIn artikel 81 ‘Training voor Praktijkopleiders’ van deze cao leest u wat we bedoelen met een praktijkopleider.",
    "Artikel 28 U bent lid van de vakbond. Welke vergoeding krijgt u? \n\nBent u lid van de vakbond, dan betaalt u hiervoor contributie. Jaarlijks krijgt u € 60,00 netto van uw werkgever voor deze contributie. U moet de werkgever wel een kopie van de rekening geven . Deze kunt u bij de vakbond opvragen .",
    "Artikel 29 U bent 21 jaar of jonger. Hoeveel toeslag krijgt u? \n\n1. U krijgt in de volgende situatie een ervaringstoeslag van 5% per jaar op uw loon: \n U bent 21 jaar of jonger, \n u krijgt 2 jaar loon in dezelfde loonschaal , én \n u werkt 2 jaar in hetzelfde bedrijf. \nU krijgt deze toeslag na 2 jaar. Let op: Uw loon inclusief de ervaringstoeslag mag nooit meer zijn dan het loon van iemand van 22 jaar in dezelfde loonschaal als u. \n\n2. Krijgt u van uw werkgever een hoger loon dan de lonen in bijlage 2 van deze cao? Dan mag de werkgever de ervaringstoeslag aftrekken van het bedrag dat u meer krijgt dan het loon in deze cao. \n\n3. Gaat u naar een hogere functiegroep en dus naar een hogere loonschaal? Dan stopt vanaf dat moment de ervaringstoeslag. Voldoet u na 2 jaar weer aan de situatie die hierboven staat? Dan krijgt u opnieuw 5% ervaringstoeslag.",
    "Artikel 30 U moet naar een klus rijden. Welke vergoeding krijgt u? \n\n1. Rijdt u vanaf uw werk naar een klus en weer terug naar uw werk? Dan betaalt uw werkgever voor deze reistijd uw normale uurloon. Let op: voor deze reisuren krijgt u geen toeslagen. Ook niet als u reist in het nachtvenster tussen 22.00 en 6.00 uur. Rijdt u rechtstreeks van uw huis naar een klus en daarna weer terug naar uw huis? En is de reistijd langer dan uw normale reistijd van uw huis naar uw werk? Dan betaalt uw werkgever voor deze extra reistijd uw uurloon. \n\n2. Moet u overwerken omdat u een klus heeft in een andere plaats dan de plaats waar u normaal werkt? Dan krijgt u alleen een vergoeding voor overwerk als uw werkgever u de opdracht heeft gegeven om over te werken. \n\n3. Gebruikt u uw eigen auto om naar een klus te gaan, dan krijgt u een vergoeding van € 0,32 bruto per kilometer. \n\n4. Uw werkgever betaalt uw reiskosten en uw verblijfskosten als u naar een klus moet. Bent u chauffeur of bijrijder van een vrachtwagen waarvan het eigen gewicht en laadvermogen tezamen tenminste 7500 kg bedraagt, waarmee u meubilair in het binnen- en/of naar het buitenland vervoert? Dan betaalt uw werkgever alleen uw verblijfkosten. Hij betaalt geen reiskosten.",
    "Artikel 32 U moet gereedschap en kleding kopen. Welke vergoeding krijgt u? \n\n1. De werkgever zorgt voor kleding en gereedschap voor uw werk. \n\n2. Moet u voor uw werk zelf gereedschap en kleding kopen en onderhouden? Dan krijgt u hiervoor per gewerkte week een vergoeding van uw werkgever. In de tabel hieronder ziet u hoeveel u krijgt: \n\nGereedschap Kleding \nVanaf 1 januari 2019 € 2,19 per week € 1,76 per week \nVanaf 1 januari 2020 € 2,27 per week € 1,82 per week \nVanaf 1 januari 2021 € 2,35 per week € 1,88 per week \n\nVanaf 1 januari 2016 worden deze vergoedingen jaarlijks met ingang van 1 januari verhoogd met de Producentenprijzenindex (periode oktober) . Producentenprijzen index | SBI Meubelindustrie | afzetprijzen | bedrijfstak SBI 2008, 2010=100 \n\n3. U houdt uw gereedschap en uw werkkleding netjes. En u zorgt ervoor dat u deze spullen niet kwijtraakt. Gereedschap en kleding die u zelf heeft gekocht, moet u op een lijst zetten. Deze lijst geeft u aan uw werkgever. Let op: Verandert er iets aan deze lijst? Koopt u bijvoorbeeld nieuw gereedschap? Dan moet u dit meteen aan uw werkgever doorgeven. Uw werkgever gebruikt deze lijst om het gereedschap en de kleding te verzekeren tegen brand. Geeft u veranderingen niet op tijd door, dan bent u niet goed verzekerd. \n\n4. De werkgever moet het gereedschap én de werkkleding verzekeren tegen schade door brand. Het verzekerde bedrag hoeft niet meer te zijn dan € 1250,- per werknemer. Deze verzekering geldt alleen voor: \n• Gereedschap en kleding die u gebruikt voor uw werk, en \n• Gereedschap en kleding die u op de lijst heeft gezet.",
    "Artikel 83 Wat gebeurt er met uw loon als u ziek bent? \n\n1. Uw werkgever betaalt tijdens ziekte uw inkomen door. Onder uw inkomen verstaan we uw loon, inclusief vaste toeslagen. Uw werkgever berekent hoeveel toeslag u gemiddeld heeft ontvangen in de 13 weken voordat u ziek werd. Dit bedrag telt uw werkgever bij uw loon op. \n\n2. In sommige situaties betaalt uw werkgever ook een vergoeding voor overwerk. U krijgt deze vergoeding alleen als u structureel overwerkte voordat u ziek werd. Wordt er op uw afdeling niet overgewerkt als u ziek bent? Dan ontvangt u ook geen vergoeding voor overwerk.",
    "Artikel 84 Hoeveel loon krijgt u in het eerste jaar dat u ziek bent? \n\n1. Bent u ziek, dan betaalt uw werkgever uw inkomen door vanaf de dag waarop u zich ziek meldt. U ontvangt van uw werkgever 100% van uw inkomen in het eerste jaar dat u ziek bent. Uw inkomen is uw brutoloon inclusief de toeslagen die u gemiddeld in de 13 weken daarvoor heeft ontvangen. Let op: Er hoort wel een maximumbedrag bij het doorbetalen van uw inkomen. Voor het berekenen van het maximumbedrag gebruikt uw werkgever het maximum dagloon van de Wet financiering sociale verzekeringen. Is uw inkomen hoger dan het maximumbedrag? Dan ontvangt u het maximumbedrag. U kunt nooit minder krijgen dan het wettelijk minimumloon dat bij uw leeftijd hoort. \n\n2. Meldt u zich 3 keer of vaker ziek in één jaar? Dan betaalt de werkgever bij de derde ziekmelding en bij de ziekmeldingen daarna eerst maximaal vier weken 90% van uw inkomen. Er is één uitzondering: Bepaalt de bedrijfsarts dat u arbeidsongeschikt bent door een bedrijfsongeval of door een chronische ziekte? Dan betaalt uw werkgever de eerste vier weken ook 100% van uw loon. \n\n3. Bent u arbeidsongeschikt en heeft de bedrijfsarts vastgesteld dat dat uw eigen schuld is? Dan mag de werkgever besluiten om het eerste jaar 70% van uw inkomen te betalen in plaats van 100%. Met eigen schuld bedoelen we het volgende: U bent arbeidsongeschikt geworden nadat uw werkgever u een aantal keer in een brief of e-mail gevraagd heeft te stoppen met activiteiten waardoor u eerder al eens arbeidsongeschikt bent geworden.",
    "Artikel 85 Hoeveel loon krijgt u in het tweede jaar dat u ziek bent? \n\n1. Bent u na 1 jaar nog steeds ziek? Dan betaalt uw werkgever in het tweede jaar dat u ziek bent 70% van uw inkomen door. Let op: Er hoort wel een maximumbedrag bij het doorbetalen van 70% van uw inkomen. Voor het berekenen van het maximumbedrag gebruikt uw werkgever het maximum dagloon van de Wet financiering sociale verzekeringen. Is uw inkomen hoger dan het maximumbedrag? Dan ontvangt u 70% van het maximumbedrag. \n\n2. Bent u gedeeltelijk arbeidsongeschikt? Dan betaalt uw werkgever 100% van uw inkomen voor de uren die u wel werkt. Voor de uren die u niet kunt werken, krijgt u in het tweede jaar dat u ziek bent 70% van uw inkomen.",
    "Artikel 86 Wat gebeurt er als u langer dan 2 jaar ziek bent? \n\n1. Uw werkgever heeft een aantal verplichtingen als u arbeidsongeschikt bent. Deze staan in artikel 7:629 van het Burgerlijk Wetboek. Bent u na 2 jaar nog steeds arbeidsongeschikt? En heeft uw werkgever te weinig gedaan voor uw re-integratie? Dan kan het UWV besluiten dat uw werkgever 70% van uw inkomen doorbetaalt. Het UWV stelt vast hoelang uw werkgever dit moet doen. Deze periode is maximaal 1 jaar. \nLet op: Er hoort wel een maximumbedrag bij het doorbetalen van 70% van uw inkomen. Voor het berekenen van het maximumbedrag gebruikt uw werkgever het maximum dagloon van de Wet financiering sociale verzekeringen. Is uw loon hoger dan het maximumbedrag? Dan ontvangt u het maximumbedrag. U kunt nooit minder krijgen dan het wettelijk minimumloon dat bij uw leeftijd hoort. \n\n2. Stelt het UWV vast dat uw werkgever te weinig heeft gedaan voor uw re-integratie? En stelt het UWV vast dat u dat wel heeft gedaan? Dan moet uw werkgever de eerste 4 maanden 100% van uw inkomen betalen in plaats van 70%."
  ],
  "Pension information": [
    "Artikel 14 Wanneer stopt uw arbeidsovereenkomst? \n\n3. Bereikt u de AOW -leeftijd? Dan stopt u w arbeidsovereenkomst meteen. In deze situatie is er geen opzegtermijn.",
    "Artikel 23 U bent 58 jaar en u krijgt een lagere functie. Wat betekent dit voor uw pensioen? \n\nBereikt u binnen 10 jaar de pensioen richt leeftijd (thans 68 jaar) en accepteert u een functie in een lagere functiegroep , zodat u langer door kunt werken? Dan krijgt u voor deze functie waarschijnlijk ook een lager loon. Omdat u in dat geval minder pensioenpremie afdraagt en dus minder pensioen opbouwt, compenseert de werkgever tot maximaal 8% van de totale premie en draagt dit af aan het pensioenfonds. \nLet op: u moet dit samen met uw werkgever regelen. Neem hiervoor contact op met Pensioenfonds Meubel p/a TKP: 055 522 4025 (zakelijk)/ werkgever@meubelpensioen.nl of 055 522 4026 (deelnemers) / deelnemer@meubelpensioen.nl (op werkdagen bereikbaar van 9.00 tot 17.00 uur) .",
    "Artikel 37 Een werkweek van 4 dagen als u 55 jaar of ouder bent \n\n1. Bent u 55 jaar of ouder? Dan mag u 4 dagen per week gaan werken in plaats van 5. Heeft u al een werkweek van 4 dagen van 9,5 uur per dag? Dan mag u minder uren per dag gaan werken. Dit moet wel passen binnen het rooster van het bedrijf. \n\nToelichting \nMet ingang van 1 januari 2022 zal deze regeling gelden voor mensen (die binnen 10 jaar de pensioenrichtleeftijd van 68 jaar zullen bereiken ) vanaf 58 jaar \n\n6. Als u binnen 10 jaar de pensioenrichtleeftijd bereikt (vanaf 58 jaar) en u koopt dagen om een 4-daagse werkweek te realiseren , dan krijgt u later misschien een lager pensioen omdat u en uw werkgever minder pensioenpremie betalen. Om dit te voorkomen, compenseert het Pensioenfonds Meubel het verschil. Het bedrag dat het pensioenfonds voor u betaalt, is maximaal 20% van de totale premie die u en uw werkgever betaalden direct voorafgaand aan gebruikmaking van de regeling . Wilt u hier meer over weten? Neemt u dan contact op met Pensioenfonds Meubel p/a TKP: 055 522 4025 (zakelijk)/ werkgever@meubelpensioen.nl óf 055 522 4026 (deelnemers) / deelnemer@meubelpensioen.nl (op werkdagen bereikbaar van 9.00 tot 17.00 uur).",
    "Artikel 58 Wanneer krijgt u betaald verlof?\n\n12 U bent 62 jaar of ouder en u gaat naar een cursus over pensioen. Maximaal 5 dagen vanaf uw 62e tot en met de dag waarop uw arbeidsovereenkomst stopt.",
    "Artikel 60 U bent lid van een vakbond. Hoeveel verlof krijgt u? \n\n2. U kunt de werkgever vragen om een extra storting in het Pensioenfonds Meubel voor de periode waarin u onbetaald verlof heeft. De werkgever trekt het bedrag van de extra storting af van uw loon. De werkgever moet hieraan meewerken.",
    "Artikel 87 Welke extra arbeidsongeschiktheidsuitkeringen zijn er? \n\nOnder voorwaarden kun je aanspraak maken op een extra arbeidsongeschiktheidsuitkering. De voorwaarden en de hoogte en duur van de uitkering vindt men in het Pensioenreglement II van het Bedrijstakpensioenfonds Meubel. \n\nEr zijn 3 extra arbeidsongeschiktheidsuitkeringen (de invaliditeitspensioenregeling): \n1. WAO-min uitkering: de aanvullende uitkering \nDe werknemer die, op of na 1 januari 1994 een uitkering krachtens de WAO/AAW verwierf en vóór 1 januari 2006 in aanmerking is gekomen voor een uitkering op grond van de WAO en die vervolgens in aanmerking komt voor de vervolguitkering op grond van deze wet heeft recht op een WAO-min uitkering . \n\n2. WAO-plus uitkering: de extra uitkering \nDe werknemer die, op of na 1 januari 1994 een uitkering krachtens de WAO/AAW verwierf en vóór 1 januari 2006 in aanmerking is gekomen voor een uitkering op grond van de WAO, heeft recht op een WAO-plus uitkering . \n\n3. IVA-uitkering: \nDe werknemer die op of na 1 januari 2006 een uitkering krachtens de IVA verwerft, heeft recht op een aanvulling op die uitkering. De aanvulling bedraagt 5% van het dagloon in het kader van de sociale verzekeringen . \n\nEen aanvraag voor de uitkering dient men in te dienen bij Pensioenfonds Meubel p/a TKP: . Postbus 41160 , 9701 CD Groningen , 055 522 4026 (deelnemers) / deelnemer@meubelpensioen.nl (op werkdagen bereikbaar van 9.00 tot 17.00 uur).",
    "Artikel 88 Wat gebeurt er als u overlijdt? \n\n1. Als u overlijdt, dan moet uw werkgever de volgende bedragen aan uw nabestaanden betalen : \n• Het inkomen dat u zou krijgen tot aan de dag waarop u overlijdt. \n• Een extra maandloon. Dit is een overlijdensuitkering. \n• Het opgebouwde vakantiegeld en de vakantiedagen waar u nog recht op heeft. \n\nEen voorbeeld \nU overlijdt op 13 juni. Uw werkgever berekent dan hoeveel loon u zou krijgen van 14 juni tot en met 14 juli. Dit bedrag krijgen uw nabestaanden en is de overlijdensuitkering. \n\n2. Wie het bedrag krijgt, hangt af van uw situatie op het moment dat u overlijdt. Dit zijn de mogelijkheden: \n• Uw man of vrouw \nBent u getrouwd of heeft u een geregistreerd partnerschap? Dan krijgt uw man of uw vrouw het bedrag . \n• Uw partner \nBent u niet getrouwd of heeft u geen geregistreerd partnerschap? Maar heeft u wel een vaste relatie en woont u samen op hetzelfde adres? Dan krijgt uw partner het bedrag . \n• Uw kinderen \nHeeft u geen partner? Dan gaat het bedrag naar uw kinderen die jonger zijn dan 18 jaar. Ook als het uw pleegkinderen of adoptiekinderen zijn. Heeft u kinderen van 18 jaar of ouder maar jonger dan 27 ? En zitten deze kinderen het grootste deel van de week nog op school of doen ze een vakopleiding? Dan gaat het bedrag ook naar deze kinderen. \n• De persoon voor wie u heeft gezorgd \nHeeft u geen partner en ook geen kinderen? Dan gaat het geld naar de persoon voor wie u heeft gezorgd tot aan uw overlijden. Heeft u niemand verzorgd? Dan hoeft de werkgever geen overlijdensuitkering te betalen als u overlijdt. \n\n3. Bent u arbeidsongeschikt en krijgt u een uitkering van het UWV? Dan beoordeelt het UWV of uw nabestaanden recht hebben op een overlijdensuitkering van het UWV. Krijgen uw nabestaanden een overlijdensuitkering van het UWV? Dan trekt de werkgever dat bedrag af van de overlijdensuitkering die hij volgens deze cao moet betalen. Het bedrag dat overblijft, betaalt uw werkgever aan uw nabestaanden.",
    "Bijlage 11 Vroegpensioen en ouderdomspensioen"
  ],
  "Leave information": [
    "Artikel 34 Hoeveel roostervrije dagen heeft u? \n\n1. U heeft ieder jaar recht op roostervrije tijd. Deze uren werkt u niet, maar u krijgt wel loon. De werkgever overlegt met u over uw roostervrije tijd en beslist daarna wanneer u roostervrije tijd heeft. Hieronder ziet u hoeveel roostervrije dagen u per jaar krijgt: \n\nHoeveel uur werkt u per dag? Hoeveel uur werkt u per week? Hoeveel roostervrije dagen krijgt u? \n7,5 uur per dag 37,5 uur per week 5 dagen \n7,75 uur per dag 38,75 uur per week 12 dagen \n8,0 uur per dag 40 uur per week 19 dagen \n\nIs er in uw bedrijf een andere werkweek? Of werkt u parttime? Dan krijgt u het aantal roostervrije dagen naar verhouding. \n\n2. Uw werkgever maakt een rooster. Hierin staan uw werktijden en roostervrije tijd. De werkgever mag het rooster in overleg met de werknemers veranderen, als dit nodig is voor het bedrijf. \n\n3. Komt u na 1 januari in dienst? Dan heeft u alleen recht op roostervrije dagen die de werkgever nog niet heeft ingepland. \n\n4. De werkgever mag geen roostervrije tijd inplannen: \n op feestdagen zoals in artikel 43 van de cao , en \n op uren waarop u niet werkt omdat het bedrijf een vergunning heeft voor tijdelijke werktijdverkorting. \n\n5. Bent u ziek op een vakantiedag of op een roostervrije dag die u zelf heeft ingepland? Dan mag u die dag op een later moment inhalen. Maar bent u ziek op een roostervrije dag die door uw werkgever is ingepland? Dan mag u die vrije dag niet op een later moment inhalen. \n\n6. Neemt u op een roostervrije dag een vakantiedag op? Dan plant uw werkgever in overleg met u de roostervrije dag op een later moment opnieuw in. \n\n7. Stopt uw arbeidsovereenkomst en heeft u nog roostervrije tijd over? Dan krijgt u voor deze roostervrije tijd geen geld van uw werkgever. De roostervrije tijd vervalt. Dit geldt ook voor roostervrije tijd die is ingepland ná de datum waarop uw arbeidsovereenkomst stopt. \n\n8. Uw werkgever kan ieder jaar een aantal roostervrije dagen inplannen als reservedag. Dit betekent dat de werkgever op een later moment kan beslissen dat u toch moet werken op deze roostervrije dag. Hij moet uiterlijk 4 weken van tevoren aan u laten weten welke roostervrije dag een reservedag is. Hieronder ziet u hoeveel reservedagen de werkgever maximaal mag inplannen: \n\nHoeveel uur werkt u per dag? Hoeveel uur werkt u per week? Hoeveel roostervrije dagen krijgt u per jaar? Hoeveel roostervrije dagen mag de werkgever inplannen als reservedag? \n7,5 uur per dag 37,5 uur per week 5 dagen 4 dagen \n7,75 uur per dag 38,75 uur per week 12 dagen 6 dagen \n8,0 uur per dag 40 uur per week 19 dagen 8 dagen \n\n9. De werkgever mag geen reservedag inplannen op een zaterdag. \n\n10. De werkgever mag meer dan 2 reservedagen per maand inplannen. Hij moet zich hierbij houden aan de afspraken in artikel 91 ‘Medezeggenschap ’ van deze cao. \n\n11. Hoeft u niet te werken op een reservedag? Dan is die dag gewoon een roostervrije dag en betaalt uw werkgever uw normale loon. Moet u werken op een reservedag? Dan krijgt u een toeslag van 100%. Uw werkgever betaalt dus 200% van uw loon.",
    "Artikel 35 Een werkweek van 4 dagen van 9,5 uur per dag\n\n5. U heeft recht op 7 roostervrije dagen per jaar. Daarnaast heeft u iedere week recht op een half uur extra roostervrije tijd.",
    "Artikel 37 Een werkweek van 4 dagen als u 55 jaar of ouder bent \n\n1. Bent u 55 jaar of ouder? Dan mag u 4 dagen per week gaan werken in plaats van 5. Heeft u al een werkweek van 4 dagen van 9,5 uur per dag? Dan mag u minder uren per dag gaan werken. Dit moet wel passen binnen het rooster van het bedrijf. \n\n2. U kunt 4 dagen gaan werken door uw vrije dagen te gebruiken. U kunt de volgende vrije dagen gebruiken die u nog heeft: \n vakantiedagen; \n extra dagen die u krijgt vanwege uw leeftijd; \n roostervrije dagen die nog niet zijn ingepland . \nRoostervrije dagen die voor het hele bedrijf gelden , kunt u niet gebruiken. \n\n3. Heeft u te weinig vrije dagen om minder te gaan werken? Dan kunt u vrije dagen kopen. U heeft op die dagen onbetaald verlof. Mag dit niet van uw werkgever omdat het bedrijf hierdoor in de problemen komt? Dan moet hij dit aan u uitleggen in een brief. \n\n5. U bouwt over de dagen die u koopt (onbetaald verlof ) de volgende rechten op: \n vakantiedagen; \n roostervrije tijd. \nToelichting: U bouwt vakantie- en roostervrije dagen op over het aantal uren dat u werkte voorafgaand aan het gebruik maken van de regeling.",
    "Artikel 38 Vrije dagen verkopen aan uw werkgever \n\n1. U kunt ieder jaar met uw werkgever afspreken dat u vakantiedagen of roostervrije dagen verkoopt. U kunt de volgende dagen verkopen: \n Uw roostervrije dagen. \n Uw 4 bovenwettelijke vakantiedagen. \n Uw extra vakantiedagen die u krijgt vanwege uw leeftijd. U kunt deze dagen niet verkopen in het jaar dat u ze krijgt. Dat kan pas in het jaar daarna, als u ze nog heeft. \n\nDeze dagen kunt u niet verkopen: \n Uw reservedagen. \n Uw 20 wettelijke vakantiedagen. \n\n2. Heeft u aan het eind van het jaar nog wettelijke vakantiedagen over, dan moet u deze binnen 6 maanden opnemen. Doet u dat niet, dan vervallen deze dagen. Kunt u door bijvoorbeeld ziekte deze vakantiedagen niet opnemen? Of is uw vakantie geweigerd door drukte op het werk? Dan vervallen de wettelijke vakantiedagen niet. \nHeeft u bovenwettelijke vakantiedagen verkocht? En heeft u nog wettelijke vakantiedagen over? Dan zal de werkgever het aantal wettelijke vakantiedagen omzetten in een gelijk aantal bovenwettelijke vakantiedagen . \n\n3. Hoeveel krijgt u als u een vrije dag verkoopt? Uw werkgever betaalt uw uurloon en vermenigvuldigt dit met het aantal uren van een werkdag.",
    "Artikel 48 Hoeveel vakantiedagen krijgt u per jaar? \n\n1. U krijgt ieder jaar op 1 januari 24 vakantiedagen als u fulltime werkt. U krijgt: \n• 20 wettelijke vakantiedagen. Hier heeft u volgens de wet recht op. \n• 4 bovenwettelijke vakantiedagen . Deze 4 dagen krijgt u extra van uw werkgever. \nWerkt u parttime? Dan krijgt u vakantiedagen naar verhouding. \n\nVoorbeeld \nHeeft het bedrijf waar u werkt een fulltime werkweek van 37,5 uur? En heeft u een arbeidsovereenkomst voor 37,5 uur? Dan krijgt u 24 vakantiedagen. Heeft u een arbeidsovereenkomst voor 32 uur? Dan krijgt u 20,48 vakantiedagen. \n\n2. Komt u ná 1 januari in dienst? Dan krijgt u alleen vakantiedagen over de periode waarin u dat jaar in dienst bent. De werkgever berekent op hoeveel uren u recht heeft. \n\n3. Wordt u 55 jaar? Dan krijgt u vanaf die leeftijd extra vakantiedagen. Hieronder ziet u hoeveel dagen u extra krijgt. \n\nIn welk jaar bent u geboren? Hoeveel vakantiedagen krijgt u extra per jaar? \nU bent geboren voor 1960 6 extra \nU bent geboren in 1960 6 extra \nU bent geboren in 1961 5 extra \nU bent geboren in 1962 4 extra \nU bent geboren in 1963 3 extra \nU bent geboren in 1964 2 extra \nU bent geboren in 1965 1 extra \nU bent geboren in 1966 U krijgt extra vakantiedagen vanaf uw 60e. \nU bent geboren na 1966 U krijgt extra vakantiedagen vanaf uw 60e. \n\nU bouwt deze extra dagen op over een volledig vakantiejaar. De dagen die u ziet, gelden als u in januari 55 wordt. Wordt u later in het jaar 55? Dan krijgt u de extra vakantiedagen naar verhouding. \n\n4. Wordt u 60 jaar? Dan vervalt voor u het recht op extra vakantiedagen zoals staat in lid 3 van dit artikel . Vanaf dat moment geldt voor u alleen de tabel hieronder. Hierin ziet u hoeveel vakantiedagen u per jaar extra krijgt als u fulltime werkt. \n\nWat is uw leeftijd? Hoeveel vakantiedagen krijgt u extra per jaar? \nU bent 60 jaar 6 extra \nU bent 61 jaar 7 extra \nU bent 62 jaar 8 extra \nU bent 63 jaar 9 extra \nU bent 64 jaar 10 extra \nU bent ouder dan 64 jaar 10 extra \n\nU bouwt deze extra dagen op over een volledig vakantiejaar. De dagen die u ziet, gelden als u in januari 60 wordt. Wordt u later in het jaar 60? Dan krijgt u de extra vakantiedagen naar verhouding. \n\n5. Bent u 25 jaar of 40 jaar in dienst geweest bij dezelfde werkgever? Dan krijgt u per jaar extra vakantiedagen. Let op: Bent u in die 25 of 40 jaar tussendoor in militaire dienst geweest? Dan telt de tijd dat u in militaire dienst was mee als we berekenen hoeveel jaar u in dienst bent. \n\nHieronder staat hoeveel dagen u krijgt. De dagen die u ziet, gelden voor een volledig vakantiejaar. Als u in januari 25 of 40 jaar in dienst bent. Is dat later in het jaar, dan krijgt u de extra vakantiedagen naar verhouding. \n\nHoelang bent u in dienst? Hoeveel vakantiedagen krijgt u extra per jaar ? \n25 jaar in dienst 2 extra \n40 jaar in dienst 3 extra \n\n6. U bouwt vakantiedagen op over de uren waarvoor u loon krijgt. Krijgt u geen loon omdat u niet heeft gewerkt op uren waarop dat wel had gemoeten? Dan bouwt u over deze uren geen vakantiedagen op. Behalve als u om een van de volgende redenen niet werkt. Dan bouwt u dus toch vakantiedagen op: \n• U bent arbeidsongeschikt. \n• U heeft vakantie of u heeft een vrije dag. \n• U heeft zwangerschapsverlof of bevallingsverlof. \n• U gaat naar een bijeenkomst of cursus van de vakbond waar u lid van bent en u heeft hiervoor toestemming van uw werkgever. \n• U wilt wel werken maar u kunt niet werken, omdat er sprake is van een bijzondere situatie in het bedrijf. Bijvoorbeeld tijdelijke werktijdverkorting. \n\n7. In artikel 7:635 van het Burgerlijk Wetboek staat wanneer u als werknemer toch vakantiedagen opbouwt terwijl u niet werkt en dus geen loon krijgt. De werkgever en u mogen hierover andere afspraken maken, maar alleen als deze afspraken voor u niet nadelig zijn.",
    "Artikel 49 Krijgt u inkomen als u een vakantiedag opneemt ? \n\n1. Uw werkgever betaalt uw inkomen als u een vakantiedag opneemt . Uw inkomen is uw brutoloon inclusief de toeslagen die u gemiddeld in de 13 weken daarvoor heeft ontvangen. In artikel 43.2 van deze cao leest u hoe uw werkgever uw inkomen berekent. \n\n2. Uw werkgever kan ervoor kiezen om het bedrijf tijdelijk te sluiten tussen 1 juni en 1 oktober in overleg met de werknemers . Alle werknemers zijn dan verplicht om vakantiedagen op te nemen. Heeft u hiervoor niet genoeg vakantiedagen? Dan moet u onbetaald verlof opnemen voor de vakantiedagen die u te weinig heeft.",
    "Artikel 50 Waarvoor moet u uw vakantiedagen gebruiken? \n\nU moet uw vakantiedagen gebruiken voor een vakantie van 2 of 3 weken én voor verplichte vrije dagen die de werkgever vaststelt. De vakantiedagen die overblijven, kunt u opnemen wanneer u wilt. Wilt u op vakantie of wilt u een vrije dag opnemen? Dan moet u hiervoor van tevoren toestemming vragen aan uw werkgever.",
    "Artikel 51 Wat zijn de afspraken over de vakantie van 2 of 3 weken? \n\n1. U heeft het recht om ieder jaar minimaal 2 weken achter elkaar op vakantie te gaan. \n\n2. De werkgever spreekt in overleg met u een aaneengesloten vakantie van minimaal 2 en maximaal 3 weken af in de periode tussen 1 juni en 1 oktober. In bijzondere situaties kan de werkgever hierover andere afspraken met u maken. \n\n3. De werkgever kan in overleg met werknemers afspreken om tussen Kerstmis en Nieuwjaarsdag verplicht 5 dagen achter elkaar vakantie op te nemen. \n\n4. Komt u uit een land buiten Europa of komt u uit Turkije? En woont uw gezin nog in het buitenland? Dan kunt u met uw werkgever afspreken dat u 2 weken langer op vakantie gaat. Deze 2 weken zijn onbetaald verlof. Dit betekent dat uw werkgever uw loon in die periode niet betaalt. \n\n5. Bent u 55 jaar of ouder? Dan kan de werkgever u niet verplichten om tussen Kerstmis en Nieuwjaarsdag te werken. Wilt u vrij zijn, dan kunt u hiervoor vakantiedagen opnemen. De werkgever kan in die week ook roostervrije dagen inplannen.",
    "Artikel 52 Wat zijn de afspraken over verplichte vrije dagen? \nDe werkgever kan verplichte vrije dagen vaststellen voor het hele bedrijf. Deze dagen gelden voor alle werknemers. De werkgever mag de volgende dagen vaststellen: \n\n• 1 verplichte vrije dag de vrijdag na Hemelvaartsdag of de vrijdag voor Pinksteren. \n\n• 1 verplichte vrije dag op 5 mei, als deze dag valt op een werkdag. Om de 5 jaar is 5 mei een nationale feestdag. De eerstvolgende keer is dat in 2020. Dit betekent dat u in dat jaar niet een van uw vakantiedagen hoeft op te nemen. Is het een feestdag, dan geldt artikel 43.1 van deze cao. \n\n• De werkgever kan nog 3 verplichte vrije dagen vaststellen voor alle werknemers. Is de personeelsvertegenwoordiging, de ondernemingsraad of de meerderheid van de werknemers het hier niet mee eens? Dan mag de werkgever maximaal 1 verplichte vrije dag vaststellen. Bent u het niet eens met deze verplichte vrije dag die de werkgever heeft vastgesteld? Dan kunt u bezwaar maken bij de Vakraad voor de Meubelindustrie en Meubileringsbedrijven .",
    "Artikel 53 Wat zijn de afspraken over andere vrije dagen? \n\n1. U moet ieder jaar in ieder geval 4 vrije dagen overhouden , die u mag opnemen wanneer u wilt, naast de vakantie van 2 of 3 weken en de verplichte vrije dagen. Wil de werkgever hier andere afspraken over maken , dan moet hij belangrijke argumenten hiervoor hebben. \n\n2. Wilt u een vrije dag op 1 mei (Dag van de Arbeid) of wilt u een vrije dag voor een feestdag van uw geloof? Dan zal de werkgever u hiervoor toestemming geven als het werk hierdoor niet in de problemen komt.",
    "Artikel 54 Wat gebeurt er als u te veel vakantiedagen heeft opgenomen? \n\nHeeft u te veel vakantiedagen opgenomen? Dan trekt de werkgever deze vakantiedagen op 1 januari af van de vakantiedagen waarop u dat jaar recht heeft. De werkgever kan hierover andere afspraken met u maken. Deze afspraak moet hij in een brief of e-mail vastleggen.",
    "Artikel 55 Wat gebeurt er met vakantiedagen als u ziek wordt in uw vakantie? \n\nWordt u ziek in uw vakantie? Dan moet u zich ziekmelden bij uw werkgever. Zie bijlage 12 van deze cao. Meldt u zich op tijd ziek? En stelt de bedrijfsarts van de arbodienst vast dat u ziek bent? Dan krijgt u de vakantiedagen waarop u ziek bent, terug. Deze kunt u op een later moment weer opnemen.",
    "Artikel 56 Wat gebeurt er met vakantiedagen als uw arbeidsovereenkomst stopt? \n\n1. Stopt uw arbeidsovereenkomst, dan berekent uw werkgever hoeveel vakantie-uren u nog overheeft. De werkgever betaalt u deze vakantie-uren in geld. U krijgt ook het vakantiegeld waar u recht op heeft op het moment dat de arbeidsovereenkomst stopt. Op uw laatste loonstrook ziet u hoeveel vakantiedagen en vakantiegeld u uitbetaald krijgt. \n\n2. Stopt uw arbeidsovereenkomst omdat u wordt ontslagen? En heeft uw werkgever een ontslagvergunning van het UWV? Dan mag de werkgever u verplichten om de vakantiedagen op te nemen die u nog overheeft. Het gaat om de vakantiedagen van meer dan 1 jaar oud gerekend vanaf de datum waarop de werkgever de ontslagvergunning van het UWV heeft gekregen.",
    "Artikel 57 Hoeveel vakantietoeslag krijgt u ? \n\n1. U krijgt 8% vakantietoeslag over uw inkomen. Deze vakantietoeslag krijgt u over uw inkomen , met uitzondering van de vakantietoeslag zelf, van 1 juni tot en met 31 mei. Uiterlijk op 30 juni betaalt uw werkgever uw vakantiegeld. \n\n2. Bent u arbeidsongeschikt? Dan krijgt u evenveel vakantiegeld als wanneer u niet arbeidsongeschikt zou zijn geweest.",
    "Artikel 58 Wanneer krijgt u betaald verlof? \n\nU heeft in een aantal situaties recht op betaald verlof. Uw werkgever betaalt dan uw inkomen door . Het inkomen wordt alleen betaald over dagen waarop u normaal gesproken moet werken. In artikel 43.2 van deze cao staat wat u krijgt. Het gaat om de situaties in het schema hieronder. De situaties in artikel 4.1 en 4.2 van de Wet Arbeid en Zorg gelden ook voor u. Let op: \n• Bent u niet getrouwd? Maar woont u samen met uw partner en heeft u een samenlevingscontract? Dan gelden de situaties 2, 3, 4, 5, 6 en 7 in het schema hieronder ook voor u. \n• Woont u samen en heeft u een akte geregistreerd partnerschap? Dan gelden de situaties 1, 2, 3, 4, 5, 6 en 7. \n\nAls dit mogelijk is, moet u het verlof op tijd aan uw werkgever doorgeven. Uw werkgever kan u op een later moment om een bewijs vragen waarmee u laat zien dat u aanwezig was bij de gebeurtenis. Voor onderstaande tabel geldt dat trouwen en geregistreerd partnerschap aan elkaar gelijkgesteld zijn. \n\nWat is de situatie? Hoeveel verlof krijgt u? \n1 U gaat in ondertrouw. 1 dag \n2 U gaat trouwen. 2 dagen \n3 Een van de volgende personen trouwt en u bent bij het feest aanwezig: - uw vader of moeder - uw schoonvader of schoonmoeder - uw kind, stiefkind of pleegkind - uw kleinkind - uw broer of zus - uw zwager of schoonzus 1 dag \n4 Bij de volgende huwelijkse jubilea: - Als u 25 jaar getrouwd bent. - Als u 40 jaar getrouwd bent. - Als u aanwezig bent als uw ouders of schoonouders 25, 40, 50 of 60 jaar getrouwd zijn. 1 dag \n5 Er overlijdt iemand die bij u in huis woont. Het gaat om de volgende personen: - uw partner - uw kind, stiefkind of pleegkind - uw vader of moeder - uw schoonvader of schoonmoeder Vanaf de dag van overlijden tot en met de dag van de begrafenis of crematie. \n6 Er overlijdt iemand die niet bij u in huis woont en u bent bij de uitvaart of crematie aanwezig. Het gaat om de volgende personen: - uw kind, stiefkind of pleegkind - uw schoonzoon of schoondochter - uw vader of moeder - uw stiefvader of stiefmoeder - uw schoonvader of schoonmoeder 1 dag nadat de persoon is overleden én 1 dag om naar de crematie of begrafenis te gaan. \n7 Er overlijdt een familielid van u of van uw partner en u bent bij de uitvaart of crematie aanwezig. Het gaat om de volgende personen: - broer of zus - zwager of schoonzus - oma of opa - kleinkind 1 dag om naar de crematie of begrafenis te gaan. \n8 U gaat stemmen bij de verkiezingen. Of u moet aanwezig zijn bij een andere verplichte bijeenkomst van de overheid. U moet bijvoorbeeld getuige zijn in een rechtszaak. De tijd die nodig is om aanwezig te zijn. \n9 U bent ontslagen omdat er in het bedrijf te weinig werk is. En u werkte drie maanden achter elkaar of langer bij het bedrijf. 1 dag om te solliciteren. \n10 U heeft een ongeluk gehad. De dag van het ongeluk. \n11 U bent lid van een vakbond en u gaat naar een bijeenkomst van deze vakbond . Werken er in uw bedrijf 10 of minder werknemers? Dan krijgt u maximaal 2 dagen per jaar verlof. Werken er in uw bedrijf 10 of meer werknemers? Dan krijgt u maximaal 5 dagen per jaar verlof. \n12 U bent 62 jaar of ouder en u gaat naar een cursus over pensioen. Maximaal 5 dagen vanaf uw 62e tot en met de dag waarop uw arbeidsovereenkomst stopt. \n13 U gaat verhuizen . 1 dag in de week waarin u verhuist. Let op: Iedere 5 jaar heeft u recht op maximaal 1 dag om te verhuizen.",
    "Artikel 59 U moet naar de tandarts, de dokter of de fysiotherapeut. Hoeveel verlof krijgt u? \n\n1. Moet u onder werktijd naar de tandarts, de dokter of de fysiotherapeut? Dan betaalt de werkgever uw inkomen alleen als u die afspraak niet buiten werktijd kon maken. U moet wel proberen om de afspraak zo dicht mogelijk aan het begin of het einde van uw werktijd te maken. U moet kunnen uitleggen waarom de afspraak echt nodig is. En u moet de werkgever op tijd laten weten dat u onder werktijd naar de afspraak moet. Doet u dat niet, dan betaalt de werkgever uw inkomen niet door. \n\n2. Als u onder werktijd naar de tandarts, de dokter of de fysiotherapeut moet, gelden de volgende afspraken: \n• Woont u binnen 10 kilometer van het bedrijf? Dan betaalt de werkgever het inkomen door van maximaal 1,5 uur gemiste werktijd per afspraak . Woont u verder dan 10 kilometer van het bedrijf? Dan betaalt de werkgever het inkomen door van maximaal 2,5 uur gemiste werktijd per afspraak \n• Verwijst een dokter u door naar een medisch specialist? Dan betaalt de werkgever het inkomen door van maximaal één gemiste werkdag per afspraak . \n• Moet u naar de tandarts omdat u een kunstgebit , prothesen kronen of bruggen krijgt? Dan betaalt de werkgever het inkomen door van alle uren die u hierdoor niet kunt werken. \n• Wil de werkgever dat u naar de bedrijfsarts gaat of dat u een medische keuring krijgt? Dan betaalt de werkgever het inkomen door van alle uren die u hierdoor niet kunt werken. De werkgever moet u dan ook een vergoeding van de reiskosten betalen. Hoe hij dat moet doen, staat in artikel 31 van deze cao. \n\n3. De werkgever mag ook zelf regels afspreken voor als werknemers naar de tandarts, de dokter of de fysiotherapeut moeten. Hij moet hierbij rekening houden met de persoonlijke situatie van de werknemers. En hij moet zich houden aan wat er in artikel 91 ‘Medezeggenschap’ van deze cao staat.",
    "Artikel 60 U bent lid van een vakbond. Hoeveel verlof krijgt u? \n\n1. Bent u lid van CNV Vakmensen of FNV en wordt u uitgenodigd voor vergaderingen, congressen en cursussen? Dan heeft u recht op betaald verlof: \n• Werken er in uw bedrijf 10 of minder werknemers? Dan krijgt u maximaal 2 dagen per jaar. \n• Werken er in uw bedrijf 10 of meer werknemers? Dan krijgt u maximaal 5 dagen per jaar . \nBent u meer dan 2 of 5 dagen aanwezig bij vakbondsbijeenkomsten ? Dan heeft u hiervoor recht op onbetaald verlof. Het werk in het bedrijf mag hierdoor niet in de problemen komen. Als het nodig is, overlegt uw werkgever hierover met de vakbond. \n\n2. U kunt de werkgever vragen om een extra storting in het Pensioenfonds Meubel voor de periode waarin u onbetaald verlof heeft. De werkgever trekt het bedrag van de extra storting af van uw loon. De werkgever moet hieraan meewerken.",
    "Artikel 61 U moet zorgen voor iemand die ongeneeslijk ziek is. Hoeveel verlof krijgt u? \n\nWilt u verlof omdat u iemand moet verzorgen die ongeneeslijk ziek is? Dan is de werkgever verplicht om u maximaal 6 maanden onbetaald verlof te geven. Dit verlof heet palliatief verlof.",
    "Artikel 62 U wilt rouwverlof. Hoeveel verlof krijgt u? \n\nWilt u na het overlijden van uw partner, uw kind of uw ouders nog even thuisblijven? Dan is de werkgever verplicht om u in de periode na de begrafenis of crematie 5 dagen onbetaald verlof te geven."
  ],
  "Termination information": [
    "Artikel 10 Werken in uw vrije tijd \n\n3. Houdt u zich niet aan de afspraken van dit artikel, dan kan dit voor uw werkgever een dringende reden zijn om u te ontslaan. In artikel 7:678 van het Burgerlijk Wetboek staat wat dringende redenen zijn .",
    "Artikel 11 Hoelang duurt uw arbeidsovereenkomst? \n\n1. In uw arbeidsovereenkomst moet staan of het een arbeidsovereenkomst is voor onbepaalde tijd of bepaalde tijd. Staat dit er niet in? Dan heeft u een arbeidsovereenkomst voor onbepaalde tijd. \n\n2. In de arbeidsovereenkomst moet staan of u een proeftijd heeft. Staat dit er niet in? Dan heeft u geen proeftijd. Tijdens de proeftijd kunt u of kan de werkgever de arbeidsovereenkomst op ieder moment stoppen.",
    "Artikel 12 Wat gebeurt er als u vaker een arbeidsovereenkomst voor bepaalde tijd krijgt? \n\n1. In de wet staat na hoeveel arbeidsovereenkomsten voor bepaalde tijd u een arbeidsovereenkomst voor onbepaalde tijd krijgt. Dit staat in artikel 7:668a van het Burgerlijk Wetboek. Dit is de ketenregeling. Heeft u alleen arbeidsovereenkomsten voor bepaalde tijd gekregen , omdat u een beroepsbegeleidende leerweg volgt? Dan geldt de ketenregeling niet voor u. \n\n2. Krijgt u een arbeidsovereenkomst voor bepaalde tijd? En werkte u daarvoor al bij het bedrijf via een uitzendbureau? Dan tellen die overeenkomsten van het uitzendbureau mee om te bepalen wanneer u een arbeidsovereenkomst voor onbepaalde tijd krijgt. Maar er is een uitzondering: Bent u ziek geweest terwijl u een overeenkomst had van het uitzendbureau? En heeft u hierdoor in die periode meerdere overeenkomsten van het uitzendbureau gekregen? Dan tellen deze overeenkomsten samen als 1 arbeidsovereenkomst.",
    "Artikel 13 Wat moet de werkgever doen als hij u via het UWV wil ontslaan? \n\nAls de werkgever een ontslagvergunning bij het UWV aanvraagt om u te ontslaan, dan moet hij dit aan u laten weten uiterlijk 1 werkdag , nádat hij de vergunning bij het UWV heeft aangevraagd.",
    "Artikel 14 Wanneer stopt uw arbeidsovereenkomst? \n\n1. Als u of de werkgever de arbeidsovereenkomst wil stoppen, dan geldt de wettelijke opzegtermijn van artikel 7:672 van het Burgerlijk Wetboek. Dit betekent dat de overeenkomst niet meteen stopt, maar pas na afloop van de opzegtermijn. \n\n2. Bent u 45 jaar en ouder? Dan is de opzegtermijn voor uw werkgever minimaal 2 maanden. \n\n3. Bereikt u de AOW-leeftijd? Dan stopt uw arbeidsovereenkomst meteen. In deze situatie is er geen opzegtermijn."
  ],
  "Overtime information": [
    "Artikel 3 Wat betekent het als u parttime werkt? \n\n1. Als u parttime werkt, gelden alle voorwaarden in deze cao naar verhouding. \n\n2. U ontvangt pas een toeslag voor overwerk als u langer werkt dan de fulltime werkweek die hoort bij het bedrijf waar u werkt. \n\n3. De uren die u extra werkt, kunt u opnemen in tijd of laten uitbetalen in geld .",
    "Artikel 33 Hoeveel uur werkt u? \n\n1. Als we het in deze cao hebben over een fulltime werkweek, dan bedoelen we een werkweek van 37,5 uur per week. U werkt in die week 7,5 uur per dag , van maandag tot en met vrijdag. \n\n2. Een werkgever kan kiezen voor een andere werkweek. Hij moet zich hierbij houden aan wat er in de Arbeidstijdenwet staat én in artikel 91 ‘Medezeggenschap’ van deze cao. Kiest uw werkgever voor een andere werkweek, dan krijgt u het weekloon dat hoort bij de werkweek van 37,5 uur. Dit zijn de mogelijkheden die veel voorkomen: \n\nHoeveel uur werkt u per dag? Hoeveel uur werkt u per week? \n7,5 uur per dag 37,5 uur per week \n7,75 uur per dag 38,75 uur per week \n8,0 uur per dag 40 uur per week \n\n3. Kiest de werkgever voor een andere werkweek, dan mag deze week minimaal 37,5 uur zijn en maximaal 40 uur. In de tabel hieronder staan de verschillende werkweken en het aantal roostervrije dagen en reservedagen die daarbij horen. \n\nKolom 1 Kolom 2 Kolom 3 Kolom 4 Kolom 5 Kolom 6 Kolom 7 \nUur per dag Uur per week Roostervrije dagen per jaar Reservedagen per jaar Werkdagen per jaar Minimaal aantal werkdagen per jaar Maximaal aantal werkdagen per jaar \n7,5 uur 37,5 uur 5 dagen 4 dagen 230 225 230 \n7,75 uur 38,75 uur 12 dagen 6 dagen 230 218 224 \n8,0 uur 40 uur 19 dagen 8 dagen 230 211 219",
    "Artikel 35 Een werkweek van 4 dagen van 9,5 uur per dag \n\n1. De werkgever kan kiezen voor een werkweek van 4 dagen van 9,5 uur per dag. Hij moet zich hierbij houden aan artikel 91 ‘Medezeggenschap ’ van deze cao.",
    "Artikel 36 Tijdelijk een aangepaste werkweek \n\n1. Uw werkgever kan bepalen dat u tijdelijk een aantal weken meer of minder uur moet werken dan de normale werkweek in het bedrijf. Dit kan bijvoorbeeld als er tijdelijk heel veel werk is of als er tijdelijk te weinig werk is. Hij moet zich hierbij houden aan artikel 91 ‘Medezeggenschap ’. Dit zijn de voorwaarden: \n U mag maximaal 45 uur per week werken. \n U mag per week maximaal 2 dagen van 10 uur per dag werken. \n U mag de andere dagen niet langer werken dan 9 uur per dag. \n U mag in een periode van 12 maanden 80 uur meer of minder uren werken dan u zou moeten werken volgens de normale werkweek. Is dit meer dan 80 uur? Dan krijgt u een vergoeding voor overwerk voor de uren boven de 80 uur. In artikel 46 van deze cao leest u hoeveel toeslag u krijgt. \n\n2. De werkgever laat u op tijd weten op welke datum de aangepaste werkweek voor u begint. U krijgt van uw werkgever een rooster voor de weken waarin een aangepaste werkweek geldt. De uren die u meer werkt, kunt u binnen 12 maanden compenseren en opnemen als vrije tijd. Werkt u minder uren door de aangepaste werkweek? Dan moet u deze uren compenseren door op een later moment meer te werken. U krijgt van uw werkgever hiervoor een rooster. \n\n3. U krijgt in de aangepaste werkweken het loon dat u zou hebben gekregen in een normale werkweek. \n\n4. Kunt u de uren die u meer heeft gewerkt niet binnen 12 maanden opnemen als vrije tijd? Dan krijgt u voor deze uren ook een toeslag voor overwerk volgens artikel 46 van deze cao . De werkgever betaalt deze uren en de toeslag aan het eind van de 12 maanden. \n\n5. Kunt u de uren die u minder heeft gewerkt niet meer inhalen binnen 12 maanden ? Dan vervallen deze uren.",
    "Artikel 39 Op welke tijden werkt u? \n\n1. De normale werktijd is tussen 6.00 uur ’s ochtends en 22.00 uur ’s avonds van maandag tot en met vrijdag . Dit is het dagvenster. Er is ook een nachtvenster. Dit zijn de uren tussen 22.00 en 6.00 uur. \n\n2. De werkgever maakt in overleg met de werknemers een rooster. Daarin staat wanneer u werkt en wanneer u pauze heeft. Als de werkgever een rooster maakt, houdt hij zich aan de wettelijke afspraken die hierover gaan. Bijvoorbeeld de Arbeidstijdenwet en de Wet op de Ondernemingsraden.",
    "Artikel 40 Werken op zaterdag \n\n1. U mag af en toe op zaterdag werken. U overlegt hierover met uw werkgever. \n\n2. Het is niet de bedoeling dat u structureel op zaterdag werkt, waardoor u een werkweek van 6 dagen krijgt. U kunt wel met uw werkgever overeenkomen dat u in uw werkweek van 5 dagen altijd op zaterdag werkt. \n\n3. Als u op zaterdag over werkt, krijgt u een toeslag van 50%. Uw werkgever betaalt voor de uren die u overwerkt 150% van uw loon. \n\n4. Moet u op zaterdag regelmatig schoonmaken, machines en gebouwen onderhouden en repareren of goederen verzenden? Dan krijgt u het volgende: \n U krijgt voor de eerste 3 uur betaald verlof. Deze uren mag u de week erna meteen opnemen. U krijgt 150%. Werkt u 3 uur? Dan krijgt u dus 4,5 uur betaald verlof. \n Voor alle uren boven de 3 uur krijgt u een toeslag van 50% op uw loon.",
    "Artikel 41 Werken op zondag \n\n1. U bent niet verplicht om op een zondag te werken. \n\n2. Als u op zondag werkt, krijgt u een toeslag van 100%. Uw werkgever betaalt dus 200% van uw loon. Let op: is de zondag waarop u werkt een feestdag? Dan krijgt u een toeslag van 200% in plaats van 100%. Uw werkgever betaalt dus 300% van uw loon.",
    "Artikel 42 Werken tussen 22.00 uur en 6.00 uur \n\n1. Werkt u normaal gesproken niet in een nachtdienst? Maar moet u door bijzondere omstandigheden toch werken tussen 22.00 en 6.00 uur? Dan krijgt u een toeslag van 50%. Uw werkgever betaalt dus 150% van uw loon. \n\n2. Bent u ouder dan 55 jaar? Dan kan de werkgever u niet verplichten om te werken tussen 22.00 uur en 6.00 uur.",
    "Artikel 43 Werken op een feestdag \n\n1. U bent niet verplicht om op een feestdag te werken. Moet u toch werken op een feestdag, dan krijgt u een toeslag van 200%. Uw werkgever betaalt dus 300% van uw loon. De feestdagen zijn: \n nieuwjaarsdag \n eerste paasdag \n tweede paasdag \n Hemelvaartsdag \n eerste pinksterdag \n tweede pinksterdag \n eerste kerstdag \n tweede kerstdag \n Koningsdag \n Bevrijdingsdag. Let op: dit geldt één keer in de vijf jaar als het een nationale feestdag is. De eerstvolgende keer is dat in 2020. \n\n2. Hoeft u niet te werken op een feestdag? Dan betaalt uw werkgever uw inkomen door dat u zou hebben gekregen als het een normale werkdag zou zijn geweest. U krijgt daarbij ook de toeslagen voor ploegendiensten of verschoven diensten die u volgens uw rooster zou hebben ontvangen. \n\n3. Werkt u in de nachtdienst vóór de feestdag? Dan kunt u de feestdag op een later moment inhalen. U krijgt die dag geen toeslag voor een feestdag.",
    "Artikel 44 Werken in ploegendienst \n\n1. Met een ploegendienst werkt u bijvoorbeeld één week in de ochtend en de andere week in de middag of in de nacht. Uw dienst wisselt steeds volgens een vast patroon. Werkt u in een tweeploegendienst of in een drieploegendienst? Dan ontvangt u een ploegentoeslag. Hieronder leest u hoe hoog deze toeslag is: \n\nWanneer werkt u? Op welke tijden? Hoeveel ploegentoeslag ontvangt u? \nU werkt overdag. Tussen 6.00 en 22.00 uur. Dit is het dagvenster. 15% op uw uurloon. \nU werkt ’s nachts. Tussen 22.00 en 6.00 uur. Dit is het nachtvenster. 30% op uw uurloon. \n\n2. Na overleg met u kan de werkgever ook besluiten om de toeslag niet of voor een deel aan u te betalen. In plaats daarvan hoeft u minder uren in de ploegendienst te werken. Heeft u bijvoorbeeld recht op een toeslag van 15%? Dan werkt u 15% minder uren in de ploegendienst. \n\n3. Bent u ouder dan 57 jaar? Dan kan de werkgever u niet verplichten om in ploegendienst te werken. \n\nCAO afspraak \nMet ingang van 1 januari 2022 kan de werkgever u niet verplichten om in ploegendienst te werken vanaf 60 jaar",
    "Artikel 45 Verschoven diensten \n\n1. Werkt u in ploegendienst maar werkt u steeds in dezelfde dienst? Dan noemen we dit een verschoven dienst. Moet u buiten de uren van uw rooster werken? Maar werkt u hierdoor niet meer uren dan in uw rooster staan? Dan noemen we deze uren verschoven uren. \n\n2. U ontvangt een toeslag voor een verschoven dienst en voor verschoven uren. Hoe hoog de vergoeding is, hangt af van het tijdstip waarop u de uren moest werken: \n\nWanneer werkt u? Op welke tijden? Hoeveel toeslag ontvangt u? \nU werkt overdag. Tussen 6.00 en 22.00 uur . Dit is het dagvenster. U krijgt geen toeslag. \nU werkt ’s nachts. Tussen 22.00 en 6.00 uur . Dit is het nachtvenster. 50% op uw uurloon.",
    "Artikel 46 U moet overwerken. Wat zijn de afspraken? \n\n1. Uw werkgever mag u in bijzondere situaties vragen om over te werken. Als het kan, moet de werkgever hierover op tijd met u overleggen. Is er een ondernemingsraad of personeelsvertegenwoordiging in het bedrijf? Dan moet de werkgever ook met hen overleggen. \n\n2. Met overwerken bedoelen we dat u langer werkt dan de fulltime werkweek die hoort bij het bedrijf waar u werkt. Is er tijdelijk een andere werkweek, zoals is uitgelegd in artikel 36 van deze cao? En werkt u langer dan die tijdelijke werkweek? In die situatie gelden voor u de afspraken in artikel 36. \n\n3. Bent u ouder dan 57 jaar? Dan kan de werkgever u niet verplichten om over te werken. \n\nCAO afspraak \nMet ingang van 1 januari 2022 kan de werkgever u niet verplichten om over te werken vanaf 60 jaar . \n\n4. Bent u 16 of 17 jaar? Dan mag u alleen overwerken in de volgende situatie: \n U moet overwerken op een andere plaats dan waar u normaal werkt. Dus niet in de fabriek of in de werkplaats; \n U mag in 4 weken tijd maximaal 10 uur overwerken; én \n U mag in 4 weken tijd maximaal 160 uur werken. \n\n5. Als het kan werkt u over aan het begin of aan het einde van uw werktijd. \n\n6. Uw werkgever mag u niet verplichten om op zaterdag over te werken. Dit mag hij alleen als er spoed is en als het niet mogelijk is om het overwerk op maandag tot en met vrijdag te plannen. \n\n7. U heeft recht op een toeslag als u overwerkt. Dit zijn de toeslagen: \n\nWanneer moet u overwerken? Welke toeslag krijgt u? \nOverwerken tussen 6.00 en 22.00 uur (dagvenster) 25% op uw uurloon. \nOverwerken tussen 22.00 en 6.00 uur (nachtvenster) 50% op uw uurloon. \nOverwerken op zaterdag 50% op uw uurloon. \nWerken op zondag 100% op uw uurloon. \nWerken op een feestdag 200% op uw uurloon. \n\nDe uren die u overwerkt kunt u laten uitbetalen in geld of opnemen als betaald verlof : \n\n U krijgt geld voor de uren die u overwerkt \nHeeft u overgewerkt en bent u in die week te laat op uw werk gekomen? Of bent u in die week een keer niet komen werken zonder dat u daar toestemming voor had? Dan ontvangt u over de uren die u te laat was, geen toeslag. \n\n U krijgt betaald verlof voor de uren die u overwerkt. \nU overlegt met uw werkgever wanneer u de uren opneemt. \n\n8. In de volgende twee situaties krijgt u een andere toeslag voor overwerk: \n U werkt per kalenderkwartaal meer dan 31 uur over. \n- U ontvangt over 31 uur de toeslag die hierboven staat bij artikel 46.7. \n- Voor alle uren boven de 31 ontvangt u de volgende toeslagen. Hoeveel u krijgt, hangt af van wanneer u heeft overgewerkt. \n\nWanneer moet u overwerken? Welke toeslag krijgt u? \nOverwerken tussen 6:00 en 22.00 uur (dagvenster) 40% op uw uurloon. \nOverwerken tussen 22.00 en 6:00 uur (nachtvenster) 65% op uw uurloon. \nOverwerken op zaterdag 65% op uw uurloon. \n\n U werkt per kalenderkwartaal meer dan 44 uur over omdat u moet overwerken op een andere plaats dan waar u normaal werkt. Dus niet in de fabriek of in de werkplaats. \n- U ontvangt over 44 uur de toeslag die hierboven staat bij artikel 46.7. \n- Voor alle uren boven de 44 ontvangt u de volgende toeslagen. Hoeveel u krijgt, hangt af van wanneer u heeft overgewerkt. \n\nWanneer moet u overwerken? Welke toeslag krijgt u? \nOverwerken tussen 6:00 en 22.00 uur (dagvenster) 40% op uw uurloon. \nOverwerken tussen 22.00 en 6:00 uur (nachtvenster) 65% op uw uurloon. \nOverwerken op zaterdag 65% op uw uurloon.",
    "Artikel 47 U bent chauffeur of bijrijder. Wat zijn de afspraken over overwerk? \n\n1. Bent u chauffeur of bijrijder van een vrachtwagen waarvan het eigen gewicht en laadvermogen tezamen tenminste 7500 kg bedraagt, waarmee u meubilair in het binnen- en/of naar het buitenland vervoert ? Dan geldt voor u het volgende: \n• U krijgt over uw eerste 3 overuren per week uw normale uurloon . \n• U krijgt over de over uren daarna de volgende toeslagen. Hoeveel u krijgt, hangt af van wanneer u moet overwerken: \n\nWanneer moet u overwerken? Welke toeslag krijgt u? \nOverwerken tussen 6:00 en 22.00 uur (dagvenster) 25% op uw uurloon \nOverwerken tussen 22.00 en 6:00 uur (nachtvenster) 50% op uw uurloon \nOverwerken op zaterdag 50% op uw uurloon \nWerken op zondag 100% op uw uurloon \nWerken op een feestdag 200% op uw uurloon \n\n2. De volgende artikelen van deze cao over overwerk gelden ook voor u: \n• Artikel 41| Werken op zondag \n• Artikel 43 | Werken op een feestdag \n• Artikel 46.1 t/m 46.6 | U moet overwerken. Wat zijn de afspraken?"
  ],
  "Training information": [
    "Artikel 67 Cursus voor de preventiemedewerker \n\nIn ieder bedrijf moet een preventiemedewerker zijn. Bent u preventiemedewerker, dan kunt u ieder jaar 1 dag naar een cursus gaan. Uw werkgever betaalt die dag uw loon door. Daarvoor krijgt uw werkgever een vergoeding van het Expertisecentrum Meubel (ECM). \n\nBent u lid van de ondernemingsraad of van de personeelsvertegenwoordiging? En moet u naar de cursus voor preventiemedewerkers? Dan moet u hiervoor de scholingsdagen gebruiken die u krijgt volgens de Wet op de ondernemingsraden. U krijgt dus geen extra scholingsdag omdat u ook preventiemedewerker bent.",
    "Artikel 68 Cursus ‘Veilig en gezond werken’ \n\nKomt u in dienst en heeft u een functie in de productie, binnen of buiten het bedrijf ? En heeft u geen beroepsopleiding gedaan? Dan moet u binnen 3 maanden een cursus ‘Veilig en gezond werken’ volgen. U moet hiervoor een roostervrije dag inleveren.",
    "Artikel 75 U doet een BBL-opleiding niveau 1, 2 of 3. Wat zijn de afspraken? \n\n1. Doet u een BBL-opleiding niveau 1, 2 of 3? Dan tekent u 2 overeenkomsten: \n Een arbeidsovereenkomst \nU en de werkgever ondertekenen samen een arbeidsovereenkomst voor bepaalde tijd. In deze overeenkomst staan onder andere afspraken over uw loon. \n Een beroepspraktijkvormingsovereenkomst \nU, de school en de werkgever ondertekenen een beroepspraktijkvormingsovereenkomst (BPV-overeenkomst). In deze overeenkomst staan afspraken over uw opleiding en de begeleiding die u krijgt. \n\n2. Bent u jonger dan 27 jaar ? Dan is de werkgever verplicht te stimuleren dat u een beroepsopleiding doet die bij uw functie past. Tijdens de opleiding mag de werkgever u alleen vragen om werk te doen dat hoort bij uw opleiding. \n\n3. U werkt 4 dagen per week en gaat u 1 dag per week naar school. De dag dat u naar school moet, geldt als een gewone werkdag. Dat betekent dat uw werkgever verplicht is uw loon te betalen. Dit hoeft hij niet te doen als u spijbelt. U bouwt over de dagen dat u naar school moet ook vakantiedagen en roostervrije dagen op. \nHoeft u niet naar school omdat de school gesloten is, bijvoorbeeld vanwege vakantie? Dan bent u verplicht om te gaan werken. \n\n4. Uw werkgever beslist na 3 maanden of u de opleiding bij het bedrijf mag afmaken. De werkgever praat hierover met u, de school, de praktijkopleider en misschien uw ouders: \n Vinden zij u geschikt voor de functie en voor de opleiding? Dan krijgt u van de werkgever de garantie om in 2 jaar de opleiding af te maken. \n Twijfelen uw werkgever, de praktijkopleider en de school of u geschikt bent voor de functie en de opleiding? Dan kunnen zij hun besluit 3 maanden uitstellen. Intussen blijft u doorgaan met het werk en de opleiding. \n Vinden uw werkgever, de praktijkleider én de school dat u niet geschikt bent voor de functie en de opleiding? Dan stopt uw BPV-overeenkomst bij het bedrijf. Ook beëindigt de werkgever uw arbeidsovereenkomst. Dit betekent dat u de opleiding niet mag afmaken en dat u niet meer bij de werkgever mag werken. \n\n5. Bent u na 2 jaar niet klaar met de opleiding? Dan kan de werkgever besluiten om uw BPV-overeenkomst met 6 maanden te verlengen. Dit gebeurt alleen als de werkgever, de school, de praktijkopleider en de opleidingsadviseur verwachten dat u binnen 6 maanden klaar kunt zijn met uw opleiding. \n\n6. Stopt u met uw BBL-opleiding voordat u klaar bent met deze opleiding? Dan stopt uw BPV-overeenkomst. Ook beëindigt de werkgever uw arbeidsovereenkomst. Dit betekent dat u de opleiding niet mag afmaken en dat u niet meer bij de werkgever mag werken. \n\n7. In de tabel hieronder ziet u een samenvatting van wat er tijdens uw BBL-opleiding gebeurt met uw arbeidsovereenkomst en BPV-overeenkomst. \n\n8. Moet u onder werktijd examen doen voor uw opleiding? Dan betaalt uw werkgever uw loon door tot maximaal 4 dagen per jaar. Moet u vaker examen doen, dan betaalt uw werkgever uw loon niet door. \n\n9. Er bestaat een regeling die een tegemoetkoming in de studiekosten geeft. Deze regeling wordt uitgevoerd door het Expertisecentrum Meubel (ECM): www.ecmeubel.nl/ecm . Informeer aan het begin van je opleiding bij het ECM naar de regeling en de manier waarop je dit kunt aanvragen. Dat kan door u of door de werkgever. Dat is afhankelijk wie de kosten heeft betaald.",
    "Artikel 76 Welke vergoeding krijgt de werkgever als werknemers een BBL-opleiding doen? \n\n1. Een samenwerkingsverband zoals omschreven in artikel 1 van deze cao krijgt een subsidie voor iedere werknemer die een Basisberoepsopleiding niveau 2 of de Vakopleiding niveau 3 doet. De subsidie heet de ‘vereveningsbijdrage’. Het samenwerkingsverband krijgt voor iedere werknemer maximaal 3 keer 48 weken subsidie. Dit zijn 3 schooljaren. \n\n2. Een werkgever zoals omschreven in artikel 1 van deze cao die geen samenwerkingsverband is, krijgt de subsidie alleen voor iedere werknemer die de Vakopleiding niveau 3 doet. De werkgever krijgt voor iedere werknemer maximaal 48 weken subsidie. Dit is 1 schooljaar. \n\n3. De werkgever en het samenwerkingsverband krijgen de subsidie via het Expertisecentrum Meubel (ECM). Om de subsidie te krijgen, moeten zij zelf contact opnemen met het ECM.",
    "Artikel 77 U doet een andere opleiding dan een BBL-opleiding. Wat zijn de afspraken? \n\n1. Moet u van uw werkgever onder werktijd naar school om een opleiding te volgen? Dan betaalt uw werkgever uw loon door. Is de opleiding buiten werktijd? Dan betaalt uw werkgever uw loon door van de helft van het aantal uren die u buiten werktijd naar school moet. \n\n2. Wilt u zelf graag een opleiding doen? En vindt de werkgever dat die opleiding belangrijk is voor het bedrijf en voor uw werk? Dan betaalt uw werkgever uw loon door van 25% van het aantal uren die u naar school moet. De werkgever betaalt maximaal 20 uur per jaar uw loon door. \n\n3. Moet u onder werktijd examen doen voor uw opleiding? Dan betaalt uw werkgever uw loon door tot maximaal 3 dagen per jaar. Moet u vaker examen doen, dan betaalt uw werkgever uw loon niet door.",
    "Artikel 78 U wilt een gesprek over uw loopbaan. Wat zijn de afspraken? \n\nWilt u een gesprek met uw werkgever over uw loopbaan, dan is uw werkgever verplicht om hieraan mee te werken. In dit gesprek bespreekt u hoe u zich wilt ontwikkelen in uw werk en wat daarvoor nodig is. Bijvoorbeeld dat u er een taak bij krijgt of dat u een opleiding gaat volgen. Wilt u werk doen buiten de meubelindustrie? Dan kan de werkgever met u een scholingsplan maken. In dit plan staat welke opleiding u moet volgen om dat werk te kunnen doen. Meer over het scholingsplan leest u in artikel 79 van deze cao.",
    "Artikel 79 Uw functie verandert door nieuwe technieken. Mag u een opleiding doen? \n\n1. Verandert uw functie door nieuwe technieken in het bedrijf? Dan zorgt de werkgever ervoor dat u een opleiding kunt volgen zodat u in het bedrijf kunt blijven werken. \n\n2. De werkgever kan voor één of meer werknemers een scholingsplan inleveren bij het ECM. Accepteert het bestuur van ECM dit plan? Dan betaalt ECM een deel van de kosten van de opleiding voor de werknemers. Als het ECM de kosten niet betaalt, dan moet de werkgever de kosten voor de opleiding zelf betalen.",
    "Artikel 80 Werkgevers stimuleren om werknemers op te leiden \n\nSociale partners stimuleren werkgevers om ongeschoolde werknemers op te leiden. Als u en uw werkgever besluiten dat u een opleiding gaat doen , dan krijgt u allebei een vergoeding van het ECM voor de tijd dat u naar school gaat of onder werktijd een praktijkopdracht maakt .",
    "Artikel 81 Training voor Praktijkopleiders \n\n1. De praktijkopleider begeleidt werknemers die een Beroepspraktijkvormingsovereenkomst hebben en een BBL-opleiding doen. De praktijkopleider heeft hiervoor de training ‘Praktijkopleider’ gevolgd. Dit zijn de taken van een praktijkopleider: \n Hij begeleidt één of meer werknemers en leert ze het vak. \n Hij controleert of de werknemer genoeg praktijkervaring krijgt die nodig is voor de opleiding. \n Hij stimuleert werknemers om een beroepsopleiding te volgen. \n Hij heeft contact met de opleidingsadviseur en de school over de ontwikkeling van de werknemer. \nDe praktijkopleider doet dit binnen de uren die hij volgens zijn arbeidsovereenkomst werkt. \n\n2. Er is een training voor praktijkopleiders. De werkgever krijgt via het Expertisecentrum Meubel (ECM) een subsidie voor de kosten van deze training. Om de subsidie te krijgen, moet de werkgever een formulier invullen. Hiervoor moet hij contact opnemen met het ECM. \n\n3. De cao-partijen stimuleren dat arbeidsongeschikte werknemers praktijkopleider kunnen worden.",
    "Artikel 82 Over het Expertisecentrum Meubel (ECM) \n\n1. Het Expertisecentrum Meubel (ECM) houdt zich onder andere bezig met de duurzame inzetbaarheid van werknemers in de meubelindustrie. Het ECM biedt opleidingen aan en onderzoekt hoe werknemers gezond en veilig kunnen blijven werken. \n\n2. De werkgever kan voor één of meer werknemers een scholingsplan inleveren bij het ECM. Accepteert het ECM dit plan? Dan betaalt ECM een deel van de kosten van de opleiding voor werknemers. \n\n3. Als u een andere opleiding wilt volgen dan in het scholingsplan staat, dan kunt u ECM vragen of ze meebetalen aan die opleiding die u wilt volgen. Het moet dan in ieder geval gaan om een opleiding die te maken heeft met de bedrijfstak Meubelindustrie en Meubileringsbedrijven of met bedrijfstakken in houtbewerking en houtverwerking. Heeft u hierover een verschil van mening met uw werkgever? Dan kunt u het bestuur van het ECM vragen om het verschil van mening te beoordelen."
  ],
  "Homeoffice information": []
}