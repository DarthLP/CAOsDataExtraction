[
  {
    "page": 1,
    "ocr_used": false,
    "text": "1 januari 2014 tot en met 31 december 2018\nuitgave 2 - mei 2014Nederlands Horeca Gilde\nCollectieve \narbeids-\novereenkomst\nvoor het  \nhorecabedrijf"
  },
  {
    "page": 2,
    "ocr_used": false,
    "text": "ALGEMEEN  2\n1 Definities\n2 Werkingssfeer\n3  Duur, verlenging en  \nbeëindiging van de cao\n4  Wijziging overeenkomst  \ntijdens contractperiode\n5  Reorganisatie van cao-partijen\n6  Schadevergoeding cao-partijen\n7  Minimum arbeidsvoorwaarden\n8  Geschillencommissie\nVERPLICHTINGEN WERKGEVER  4\n9  Goed werkgeverschap\n10  Functioneren en beoordelen van \nwerknemer\n11  Maaltijdregeling\n12  cao inzage-recht\n13  Medezeggenschap personeel\nVERPLICHTINGEN WERKNEMER  5\n14  Gedragsregels\n15  Arbeid voor derden\nARBEIDSOVEREENKOMST  6\n16  Arbeidsovereenkomst\n17  Proeftijd\n18  Verlenging\n19  Loondoorbetalingsplicht\n20  Beëindiging dienstverband \nLONEN  8\n21  Lonen\n22  Vakantietoeslag\n23  Feestdagentoeslag\n24  Jubileumuitkering\n25  Pensioen\n26  Loonaanpassing\n27  OverlijdensuitkeringINHOUD\nARBEIDSTIJDEN  10\n28  Arbeidstijden\n29  Overuren\nSCHOLING  11\n30  Scholing\n31  Stages\n32  Leerlingenstatuut\nZIEKTE  12\n33  Verplichtingen werkgever\n34  Verplichtingen werknemer\n35  Doorbetaling bij \narbeidsongeschiktheid\nVAKANTIE  13\n36  Vakantiedagen\n37  Extra vakantiedagen\nVERLOF  15\n38  Verlofspaarregeling\n39  Bijzonder verlof\n40  Organisatieverlof\n41  Ouderschapsverlof\n42  Zwangerschaps- en  \nbevallingsverlof\nWETSARTIKELEN  18"
  },
  {
    "page": 3,
    "ocr_used": false,
    "text": "2ALGEMEEN \nArtikel 1 - DEFINITIES \nIn deze overeenkomst wordt verstaan onder: \n-  werkgever: iedere natuurlijke of rechtspersoon wiens onderneming valt  \nonder de werkingssfeer van deze cao; \n-  werknemer: iedere man of vrouw die op basis van een arbeidsovereenkomst  \nin dienst is van werkgever; \n-  partijen: de partijen die betrokken zijn bij de totstandkoming van deze cao,  \nte weten van werknemerszijde dè onafhankelijke vakorganisatie abgp  te \nAmsterdam en van werkgeverszijde het nhg te Eindhoven. \nArtikel 2 - WERKINGSSFEER\n1.  Deze cao is van toepassing op de arbeidsovereenkomst tussen de werknemer \nen de werkgever. \n2.  Deze cao wordt toegepast op werknemers van die werkgever die met zijn \nhoofdactiviteit te rangschikken is onder de horecabranche en/of catering \n(daaronder niet begrepen de bedrijven die door de aard van hun \nwerkzaamheden vallen onder de werkingssfeer van de cao voor de \ncontractcateringbranche) en als lid is aangesloten bij het nhg. V oorts is deze \ncao van toepassing op de ingeleende derde (m/v), tenzij deze laatste valt \nonder de werkingssfeer van een andere cao.\n \nArtikel 3 - DUUR, VERLENGING EN BEËINDIGING VAN DE CAO \n1.  Deze cao vangt aan op 1 januari 2014 en eindigt op 31 december 2018. \n2.  Deze cao kan door partijen worden opgezegd met inachtneming van een \nopzegtermijn van drie maanden voor het einde van de looptijd, zulks door  \nmiddel van een aangetekend schrijven. \n3.  Zolang geen van de partijen tot opzegging van deze cao overgaat, wordt  \ndeze stilzwijgend verlengd met één jaar.\n4.  Bij opzegging door een der partijen zonder dat er een nieuwe cao tot stand  \nis gekomen, blijven alle bepalingen van deze cao nog een jaar na expiratie \nvan kracht."
  },
  {
    "page": 4,
    "ocr_used": false,
    "text": "Artikel 4 - WIJZIGING OVEREENKOMST TIJDENS CONTRACTPERIODE \nIndien partijen gedurende de looptijd van de cao overeenstemming bereiken \nover andere afspraken zullen deze bindend zijn voor partijen, alsmede voor \naangesloten werkgevers en haar werknemers. \nDeze afspraken zullen zowel per brief als op de internetsites van nhg en abgp  \nonder de aandacht van de nhg en abgp -leden worden gebracht.  \nDe ingangsdatum van een wijziging wordt schriftelijk gepubliceerd.  \nDe wijzigingen zullen als bijlage bij de cao worden gevoegd. \nArtikel 5 - REORGANISATIE VAN CAO-PARTIJEN \nIn geval van reorganisatie van een cao-partij staan de bij deze cao betrokken \npartijen er tegenover elkaar voor in dat hun wederzijdse rechten en \nverplichtingen die uit deze cao voortvloeien, overgenomen worden door die \nrechtspersoon (rechtspersonen) die daartoe door enige partij schriftelijk aan \nde wederpartij zal (zullen) worden aangewezen. \nArtikel 6 - SCHADEVERGOEDING CAO-PARTIJEN \nIn afwijking van artikel 15 en 16 van de Wet op de cao, komen partijen \novereen in geen enkel geval onderling schadevergoeding verschuldigd te zijn. \nArtikel 7 - MINIMUM ARBEIDSVOORWAARDEN \nPartijen beogen met deze cao minimum arbeidsvoorwaarden overeen te \nkomen. \nHet is werkgever te allen tijde toegestaan in voor werknemer gunstige zin af \nte wijken van bepalingen uit deze cao. \nArtikel 8 - GESCHILLENCOMMISSIE \n1.  Indien werkgever en werknemer van mening verschillen over de uitleg of \ntoepassing van enige bepaling van deze cao kunnen zij tezamen of ieder \nafzonderlijk schriftelijk een verzoek tot bemiddeling indienen bij de \ngeschillencommissie van partijen. \n2.  De geschillencommissie van partijen treedt na ontvangst van dit verzoek \nmet betrokkenen in overleg om te proberen een minnelijke oplossing te \nbereiken. Als zo’n oplossing wordt gevonden, verklaren beide partijen zich \ndaarmee schriftelijk akkoord en geldt die afspraak als een \nvaststellingsovereenkomst. \n3.  Het reglement van de geschillencommissie is opvraagbaar bij het \nsecretariaat van het nhg en bij de abgp . \n3"
  },
  {
    "page": 5,
    "ocr_used": false,
    "text": "VERPLICHTINGEN WERKGEVER \nArtikel 9 - GOED WERKGEVERSCHAP \nWerkgever dient zich in houding en gedrag naar werknemer respectvol op te \nstellen, zoals dat een goed werkgever betaamt, overeenkomstig artikel 7:611 BW .  \nArtikel 10 - FUNCTIONEREN EN BEOORDELEN VAN WERKNEMER \n1.  Werkgever is verplicht minimaal eenmaal per jaar met werknemer een \nfunctioneringsgesprek te voeren of te doen voeren, eventueel met \ngebruikmaking van door partijen daartoe ter beschikking gestelde \nformulieren.\n2.  Werkgever dient van het functioneringsgesprek een schriftelijk verslag te \nmaken, dat door werkgever en werknemer getekend wordt. \nArtikel 11 - MAALTIJDREGELING \nAan elke werknemer die zeven uur of langer aaneengesloten werkt zal ten \nminste een koffiemaaltijd worden verstrekt. \nArtikel 12 - CAO INZAGE-RECHT \nWerkgever is verplicht bij indiensttreding van werknemer deze cao aan \nwerknemer te overhandigen. Tevens is de cao ter inzage op de internetsite van \nnhg en abgp . \nArtikel 13 - MEDEZEGGENSCHAP PERSONEEL \ncao-partijen streven ernaar, dat gedurende de looptijd van de cao medezeg -\ngenschapsverplichtingen worden nageleefd. Door werkgever dient in een \nonderneming met tussen tien en vijftig werknemers aan het gezamenlijke  \npersoneel de gelegenheid te worden geboden om tweemaal per jaar te spreken \nover aangelegenheden die de onderneming betreffen. Op initiatief van de \nwerknemers kan in een onderneming met tien tot vijftig werknemers een  \npersoneelsvertegenwoordiging worden ingesteld waarbij de wettelijke regels \nvan toepassing zijn. In een onderneming met méér dan vijftig werknemers \nmoet een ondernemingsraad worden ingesteld waarbij de wettelijke regels  \nvan toepassing zijn. \n4"
  },
  {
    "page": 6,
    "ocr_used": false,
    "text": "VERPLICHTINGEN WERKNEMER \nArtikel 14 - GEDRAGSREGELS \n1.  Werknemer dient zich te gedragen zoals dat een goed werknemer betaamt \nen stelt zich in houding en gedrag naar werkgever respectvol op. \n2.  Werknemer dient de huisregels en werkinstructies van werkgever in acht te \nnemen. \n3.  Werknemer zal de hem toevertrouwde bedrijfsmiddelen oordeelkundig \nalsmede overeenkomstig de bestemming daarvan gebruiken en behandelen \nen daarvoor zorgdragen als een goed werknemer. Indien werknemer aan de \nhem toevertrouwde bedrijfsmiddelen schade veroorzaakt door bewuste \nroekeloosheid of opzettelijk handelen, heeft werkgever de mogelijkheid \ndeze schade op werknemer te verhalen. \n4.  Werknemer is verplicht om bij beëindiging van het dienstverband alle in \nzijn bezit zijnde, aan werkgever toebehorende bescheiden en zaken \nterstond aan werkgever af te geven. Indien werknemer niet aan deze \nverplichting voldoet, is werkgever gerechtigd de kosten van de gemiste \nbescheiden te verhalen op werknemer. \n5.  Werknemer is zowel gedurende het dienstverband als na beëindiging \ndaarvan verplicht tot absolute geheimhouding met betrekking tot alle feiten \nen bijzonderheden betreffende de onderneming die door bekendmaking het \nbedrijfsbelang kunnen schaden. Werkgever kan bij overtreding van deze \nverplichting schadevergoeding eisen. \nArtikel 15 - ARBEID VOOR DERDEN \nWerknemer mag uitsluitend arbeid voor derden of voor een eigen \nonderneming verrichten met voorafgaande schriftelijke toestemming  \nvan werkgever. \n5"
  },
  {
    "page": 7,
    "ocr_used": false,
    "text": "ARBEIDSOVEREENKOMST  \nArtikel 16 - ARBEIDSOVEREENKOMST \n1.  De arbeidsovereenkomst tussen werknemer en werkgever dient  \nschriftelijk te worden vastgelegd. Deze arbeidsovereenkomst dient \nminimaal te voldoen aan de wettelijke eisen ten aanzien van een \narbeidsovereenkomst, overeenkomstig artikel 7:616 en 7:617 BW .  \nEen model arbeidsovereenkomst is voor werkgever opvraagbaar bij het \nsecretariaat van het nhg. \n2.  In de arbeidsovereenkomst wordt deze cao van toepassing verklaard. \nWerknemer retourneert een kopie van de arbeidsovereenkomst die voor \nakkoord getekend is vóór de aanvang van het dienstverband. \n3.  De werkgever draagt zorg voor een tijdige betaling van het loon van \nwerknemer op een vooraf door partijen overeengekomen datum van de \nmaand. Deze datum dient in de arbeidsovereenkomst te worden  \nvastgelegd, overeenkomstig artikel 7:616 BW . \nArtikel 17 - PROEFTIJD \n1.  V oor een arbeidsovereenkomst zowel voor bepaalde als voor onbepaalde \ntijd geldt een proeftijd van twee maanden. Indien een arbeidsovereenkomst \nvoor bepaalde duur wordt verlengd, geldt geen proeftijd meer. \n2.  Gedurende de proeftijd kan zowel werkgever als werknemer de \narbeidsovereenkomst beëindigen zonder opgaaf van redenen en zonder  \ndat een opzegtermijn in acht genomen hoeft te worden. \nArtikel 18 - VERLENGING \n1.  Een arbeidsovereenkomst voor bepaalde tijd kan maximaal 4 maal \n(stilzwijgend) verlengd worden. Indien elkaar opvolgende \narbeidsovereenkomsten voor bepaalde tijd in totaal langer dan 60 maanden \nhebben geduurd, eventuele tussenperioden korter dan 3 maanden \ninbegrepen, wordt de arbeidsovereenkomst beschouwd als zijnde voor \nonbepaalde tijd. \n2.  Bij een tussenperiode van drie maanden of langer begint een nieuwe reeks \nvan arbeidsovereenkomsten voor bepaalde tijd. \n6"
  },
  {
    "page": 8,
    "ocr_used": false,
    "text": "Artikel 19 - LOONDOORBETALINGSPLICHT \n1.  Met betrekking tot de loondoorbetalingsplicht ingeval van een \narbeidsovereen komst voor onbepaalde tijd geldt dat de beperking in duur \nals bedoeld in artikel 7:628 lid 5 BW niet van toepassing is. \n2.  Ingeval van een arbeidsovereenkomst voor bepaalde tijd, geldt dat \ngedurende de gehele looptijd van de arbeidsovereenkomst en gedurende  \nde verlengingen ervan de loonbetalingsplicht zoals bedoeld in  \nartikel 7:628 lid 1 BW niet van toepassing is. \nArtikel 20 - BEËINDIGING DIENSTVERBAND \n1.  De arbeidsovereenkomst eindigt: \n  - conform de bepalingen in het BW; \n  -  door het bereiken van de pensioengerechtigde leeftijd, op de eerste dag \nvan de maand waarin zulks van toepassing  is of zoveel eerder als een \nprepensioen- of VUT -regeling voor werknemer van toepassing is, zonder \ndat daartoe schriftelijke opzegging vereist is.\n2.  De arbeidsovereenkomst voor bepaalde tijd alsmede de verlengingen ervan, \neindigen door het verstrijken van de tijd waarvoor ze zijn aangegaan \nzonder dat er opzegging vereist is. \n3.  Indien de directeur van het UWV toestemming heeft verleend voor het \nbeëindigen van het dienstverband geldt voor het tussentijds beëindigen van \nde arbeidsovereenkomst - zowel die voor bepaalde als voor onbepaalde tijd \n- voor werkgever een opzegtermijn van één maand. V oor werknemer geldt \nte allen tijde een opzegtermijn van één maand, overeenkomstig  \nartikel 5:1 – 5:2 van het Ontslagbesluit.\n4.  Opzegging kan slechts geschieden tegen het einde van een kalendermaand. \n7"
  },
  {
    "page": 9,
    "ocr_used": false,
    "text": "LONEN \nArtikel 21 - LONEN \n1.  Werknemer kan bij werkgever maximaal drie jaar aaneengesloten in dienst \nzijn voor het wettelijk minimumloon. Daarna heeft werknemer recht op \ndrie procent loonsverhoging per jaar, inclusief eventuele door partijen \novereengekomen loonrondes of prijscompensaties. Deze verhogingen \ngelden voor maximaal tien jaar. \n2.  Werkgever stelt voor iedere functie in het bedrijf een functieomschrijving \nvast met daaraan gekoppeld een bij de zwaarte van de functie passend \nsalaris en overige arbeidsvoorwaarden. \nArtikel 22 - VAKANTIETOESLAG \n1.  De vakantietoeslag bedraagt acht procent van het brutoloon. V oor de \nberekening van de vakantietoeslag loopt het jaar van 1 mei tot en met  \n30 april van het volgend jaar. Uitbetaling van de vakantietoeslag vindt \njaarlijks plaats in mei. \n2.  Bij een arbeidsovereenkomst met uitgestelde prestatieplicht of een \nvoorovereenkomst kan ook worden gekozen voor een maandelijkse \nbetaling van het vakantiegeld. \nArtikel 23 - FEESTDAGENTOESLAG \n1.  Werknemer heeft recht op een toeslag van 50 procent in tijd of geld indien \nhij/zij werkt op eerste kerstdag, tweede kerstdag en/of nieuwjaarsdag. \n2.  De keuze voor deze toeslag in tijd of geld wordt gemaakt in overleg met \nwerknemer. \nArtikel 24 - JUBILEUMUITKERING \nWerkgever zal aan werknemer bij een 25- en een 40-jarig dienstverband een \njubileumuitkering verstrekken. \nDe uitkering bedraagt: \n-  bij een 25-jarig dienstverband: één bruto maandsalaris; \n-  bij een 40-jarig dienstverband: twee bruto maandsalarissen.\n8"
  },
  {
    "page": 10,
    "ocr_used": false,
    "text": "Artikel 25 - PENSIOEN \nV oor wat betreft de pensioenvorming verwijst deze cao naar de \nverplichtstelling en de dispensatiemogelijkheden van het pensioenfonds \nhoreca en catering. \nArtikel 26 - LOONAANPASSING \ncao-partners voeren jaarlijks een loonronde en kunnen een loonaanpassing \novereenkomen. De werkgever is verplicht die loonaanpassing door te voeren \nper overeengekomen datum daaropvolgend. Als peilloon voor een loonronde \nzal 1 november worden gehanteerd, voorafgaand aan het jaar van invoering \nvan de loonaanpassing. \nArtikel 27 - OVERLIJDENSUITKERING \nBij overlijden van de werknemer, die ten tijde van het overlijden in dienst was \nop basis van een arbeidsovereenkomst voor onbepaalde tijd, wordt door de \nwerkgever aan de nagelaten betrekkingen een overlijdensuitkering verstrekt \nvan twee bruto maandsalarissen. Indien de werknemer ten tijde van het \noverlijden werkzaam was op basis van een arbeidsovereenkomst voor \nbepaalde tijd, wordt door de werkgever aan de nagelaten betrekkingen een \noverlijdensuitkering verstrekt van één bruto maandsalaris. \n9"
  },
  {
    "page": 11,
    "ocr_used": false,
    "text": "ARBEIDSTIJDEN \nArtikel 28 - ARBEIDSTIJDEN \n1.  De voltijd werkweek duurt 38 uur. \n2.  Werknemer mag structureel maximaal werken: \n  - 9 uur per dag; \n  - 45 uur per week gemiddeld per vier weken; \n  - 40 uur per week gemiddeld per dertien weken; \n  - 520 uur per dertien weken. \n3.  Werkgever mag werknemer incidenteel overwerk laten verrichten tot een  \nmaximum van: \n  - 11 uur per dag; \n  - 54 uur per week; \n  - 45 uur per week gemiddeld per dertien weken; \n  - 585 uur per dertien weken. \n4.  V oor medewerkers in de nachtdienst gelden de volgende maximum \narbeidstijden: \n  Structureel: \n  - 9 uur per dag; \n  - 40 uur per week gedurende maximaal dertien weken. \n  Incidenteel: \n  - 10 uur per dag. \n5.  Werkgever zal het dienstrooster uiterlijk twee weken van tevoren aan \nwerknemer bekend maken behoudens bijzondere omstandigheden. \n6.  Werknemer is verplicht werk op zondag te aanvaarden. \n7.  Werknemer heeft recht op ten minste vier vrije zondagen per dertien weken \nArtikel 29 – OVERUREN \n1.  Overuren zijn uren die - op last van werkgever - gewerkt zijn boven de 988 \nuren per 26 weken. \n2.  V oor elk gewerkt overuur geldt een toeslag van vijftig procent in vrije tijd \nof geld. \n3.  Werkgever bespreekt met werknemer of het overwerk vergoed wordt in \nvrije tijd of geld. \n4.  Verrekening van de gewerkte overuren vindt plaats per periode van 26 \nweken. \n5.  Zwangere medewerkers en medewerkers van 55 jaar of ouder kunnen niet \nverplicht worden tot overwerk. \n10"
  },
  {
    "page": 12,
    "ocr_used": false,
    "text": "SCHOLING \nArtikel 30 - SCHOLING \n1.  Verplichte scholing: wanneer er sprake is van een opleiding die in het \nbedrijfsbelang door de werkgever verplicht is gesteld, dient werkgever de \nopleidingskosten, reiskosten en noodzakelijk loonverzuim volledig voor zijn \nrekening te nemen. \n2.  Scholing op verzoek: wanneer er sprake is van een opleiding die in het \nbedrijfsbelang op verzoek van werkgever of werknemer gevolgd wordt, komt \nwerknemer in aanmerking voor gedeeltelijke dan wel volledige vergoeding \nvan de opleidingskosten, reiskosten en noodzakelijk loonverzuim. \n3.  Werkgever kan aan een vergoeding de voorwaarde stellen dat er door \nwerknemer een bijbehorend certificaat of examen wordt behaald. \n4.  Bij het toekennen van een vergoeding, zoals bedoeld in de leden 1 en 2 van \ndit artikel, geldt als voorwaarde dat de werknemer drie jaar in het bedrijf in \ndienst blijft. Indien werknemer binnen deze termijn de dienstbetrekking \nbeëindigt, dient hij de opleidingskosten als volgt terug te betalen: bij vertrek \nbinnen een jaar na aanvang van de opleiding 75 procent, bij vertrek binnen \ntwee jaar 50 procent, bij vertrek binnen drie jaar 25 procent. \n5.  Indien werknemer het dienstverband verbreekt tijdens de duur van de \nopleiding, is hij verplicht tot terugbetaling van de reeds door werkgever \nvergoede en nog te vergoeden kosten. \nArtikel 31 - STAGES \nPartijen zullen zich gezamenlijk inspannen om een actief beleid te \nontwikkelen voor het creëren van stageplaatsen en het onderhouden van \ncontacten met de diverse opleidingsinstituten. De stagevergoeding zal \nconform de richtlijnen zijn van de opleidingsinstituten. \nArtikel 32 - LEERLINGENSTATUUT \nV oor leerlingen die een BBL leer-/werkovereenkomst hebben, gelden de \nvolgende aanvullende bepalingen: \n1.  Bij de overeenkomst is inbegrepen dat de leerling per week een dag van \nzes uren de school bezoekt. Op deze jaarlijks vooraf vastgestelde dag kan \nhet leerbedrijf de werknemer niet verplichten tot werk. \n2.  Tijdens de schoolvakanties wordt het loon van de leerling doorbetaald. \n3.  V oor werknemers jonger dan 18 jaar gelden de volgende arbeidstijden: \n  - maximaal 8 uur op een dag; \n  - maximaal 40 uur per week; \n  - werktijden tot uiterlijk 23.00 uur; \n  - maximaal 7 dagen aaneengesloten; \n - nimmer zowel op zaterdag als zondag. \n11"
  },
  {
    "page": 13,
    "ocr_used": false,
    "text": "ZIEKTE \nArtikel 33 - VERPLICHTINGEN WERKGEVER \n1.  cao-partijen stellen aan werkgever een universeel verzuimreglement ter \nbeschikking. \n2.  Werkgever kan gebruik maken van een door het nhg ter beschikking \ngestelde Risico Inventarisatie en Evaluatie Scan of een vergelijkbaar \nmodel dat goedgekeurd is door een gecertificeerde arbodienst. \n3.  De werkgever is verplicht een plan van aanpak op te stellen bij dreigend \n(langdurig) verzuim van een werknemer om zo snel mogelijk te komen tot \nre-integratie in de eigen functie, een passende andere functie of een \npassende functie elders. \nArtikel 34 - VERPLICHTINGEN WERKNEMER \n1.  Werknemer is gehouden alle wettelijke voorschriften alsmede de \nbedrijfsinstructie met betrekking tot de veiligheid, de gezondheid  \nen het milieu op te volgen en de aan werknemer verstrekte \nbeschermingsmiddelen te dragen en/of te gebruiken. \n2.  Werknemer die door ziekte of ongeval niet in staat is arbeid te verrichten, \ndient zich voor wat betreft de melding aan werkgever, alsmede voor wat \nbetreft controle- en reïntegratievoorschriften te houden aan de binnen de \nonderneming geldende regels en het ziekteverzuimreglement. Indien  \nwerkgever aangesloten is bij een Arbo-dienst dient werknemer zich  \ntevens te houden aan de voorschriften van deze Arbo-dienst. \n3.  Bij niet-naleving van de verplichtingen door werknemer kan dit \nconsequenties hebben zoals beschreven in het BW . \nArtikel 35 - DOORBETALING BIJ ARBEIDSONGESCHIKTHEID \n1.  In geval van arbeidsongeschiktheid vanwege ziekte of ongeval heeft \nwerknemer, behoudens maximaal twee wachtdagen per ziektegeval tot  \neen maximum van drie maal per jaar, gedurende de eerste zes maanden  \nof indien de arbeidsovereenkomst eerder eindigt tot het einde van de \narbeidsovereenkomst, recht op doorbetaling van honderd procent van  \nhet loon. \n2.  Na zes maanden tot aan het einde van de arbeidsovereenkomst heeft  \nde werknemer recht op de wettelijke loondoorbetaling bij \narbeidsongeschiktheid. \n3.  Indien de arbeidsongeschiktheid buiten de schuld van werknemer \nveroorzaakt wordt door een ongeval in het bedrijf zijn er geen wachtdagen. \n4.  Indien de arbeidsongeschiktheid langer duurt dan 21 aaneengesloten \ndagen zijn er geen wachtdagen. \n12"
  },
  {
    "page": 14,
    "ocr_used": false,
    "text": "VAKANTIE \nArtikel 36 – VAKANTIEDAGEN\n1.  Het vakantiejaar loopt van 1 januari tot en met 31 december. Werknemer \ndie bij aanvang van het vakantiejaar in dienst is, bouwt over een volledig \nkalenderjaar, bij een fulltime arbeidsovereenkomst 25 vakantiedagen op \n(20 wettelijke en 5 bovenwettelijke). \n2.  Bij in- of uitdiensttreding in de loop van het vakantiejaar en/of bij een \narbeidsovereenkomst van minder dan 38 uur per week, heeft werknemer \nrecht op een evenredig deel van deze 25 vakantiedagen. \n3.  Werkgever registreert de opbouw en het opnemen van zowel de wettelijke \nals de bovenwettelijke vakantiedagen, zodanig dat het tegoed van elk van \nbeide kenbaar is. Desgevraagd maakt werkgever inzichtelijk op hoeveel \nwettelijke en bovenwettelijke vakantiedagen de werknemer op enig \nmoment recht heeft.\n4.  Werkgever heeft de plicht werknemer in de gelegenheid te stellen de \nvakantiedagen op te nemen. Vakantiedagen kunnen uitsluitend worden \nopgenomen met toestemming van werkgever. \n5.  Werkgever beslist binnen veertien dagen op een verzoek van werknemer \nconform artikel 7:638 lid 2 BW . Bij afwijzing zal werkgever aangeven \nwelke gewichtige redenen zich tegen het verzoek verzetten. \n6.  Vakantiedagen mogen maximaal drie weken aaneengesloten worden \nopgenomen en moeten minimaal twee weken aaneengesloten worden \nopgenomen. \n7.  Werkgever kan jaarlijks twee bovenwettelijke vakantiedagen aanwijzen als \nverplichte vrije dagen. \n8.  Opgenomen vakantiedagen komen als eerste in mindering op het tegoed \naan wettelijke vakantiedagen, daarna op het tegoed aan bovenwettelijke \nvakantiedagen.\n9.  Niet opgenomen wettelijke vakantiedagen vervallen per 1 juli van het \nkalenderjaar nà het kalenderjaar van opbouw, behoudens wettelijke \nuitzondering. Niet opgenomen bovenwettelijke vakantiedagen verjaren na \nvijf jaar nà het kalenderjaar van opbouw.\n10.  Indien werknemer te veel vakantiedagen heeft opgenomen heeft werkgever \nhet recht deze vakantiedagen te verrekenen. \n13"
  },
  {
    "page": 15,
    "ocr_used": false,
    "text": "Artikel 37 - EXTRA VAKANTIEDAGEN \nMet ingang van de maand volgend op die waarin een van onderstaande \nleeftijden en/of een van onderstaande dienstjubilea wordt bereikt, heeft \nwerknemer recht op extra vakantiedagen: \n-  bij een leeftijd van 45 jaar: 25 + 2 dagen\n   50 jaar: 25 + 3 dagen\n    55 jaar: 25 + 4 dagen \n-  bij een dienstverband van 10 jaar: 25 + 1 dag\n   20 jaar: 25 + 2 dagen  \n   30 jaar: 25 + 3 dagen \nBij samenloop van leeftijd en dienstverband worden de extra vakantiedagen \nbij elkaar opgeteld. \n14"
  },
  {
    "page": 16,
    "ocr_used": false,
    "text": "VERLOF \nArtikel 38 - VERLOFSPAARREGELING \n1.  De bovenwettelijk geregelde vakantiedagen (vijf per jaar) plus extra \nbetaalde verlofdagen plus opgespaarde overuren mogen, in afwijking van \nartikel 36 lid 4, door werknemer worden opgespaard in het kader van een \nverlofspaarregeling. \n2.  Deze verlofspaarregeling wordt door de werknemer schriftelijk \naangevraagd. In de aanvraag verlofspaarregeling dient door de werknemer \nhet doel van de aanvraag duidelijk te worden benoemd. De werkgever kan \nde aanvraag uitsluitend op goede gronden weigeren, indien het \nbedrijfsbelang daarmee aantoonbaar wordt geschaad. Toekenning of \nafwijzing geschiedt schriftelijk. \n3.  De verlofspaarregeling gaat in op het moment van schriftelijke bevestiging. \nHet moment van opnemen van dit verlof geschiedt in onderling overleg. \n4.  Er mogen maximaal 75 dagen worden gespaard in het kader van deze \nregeling. \n5.  Er mag maximaal 5 jaar worden gespaard in het kader van deze regeling.\nArtikel 39 - BIJZONDER VERLOF \nOp dit artikel is de Wet Arbeid en Zorg artikel 4:1 en 7:618 en 7:629 BW van \ntoepassing.\nBijzonder verlof met behoud van loon \n1.  Met de in dit artikel genoemde echtgenoot (echtgenote) wordt gelijkgesteld \nde levenspartner alsmede de relatiepartner. \n2.  In de volgende gevallen wordt verlof met behoud van loon verleend: \n  -  één dag: \n\t \t •\t\tbij\thet\toverlijden\t of\tvoor\thet\tbijwonen\t van\tde\tbegrafenis/crematie\t van\t\neen van de grootouders, kleinkinderen, schoonouders. \n   - twee dagen: \n\t \t •\t\tbij\thet\toverlijden\t of\tvoor\thet\tbijwonen\t van\tde\tbegrafenis/crematie\t van\t\neen van de broers, zusters, ouders en stiefouders; \n\t \t •\tbij\thet\thuwelijk\tvan\tde\twerknemer;\t\n\t \t •\tbij\tde\tbevalling\t van\tde\techtgenote\t en\tbij\tadoptie.\t\n - vier dagen: \n\t \t •\t\tvoor\tde\twerknemer\t die\tals\texecuteur\t testamentair\t betrokken\t is\tbij\thet\t\noverlijden van een familielid in eerste graad. \n - vijf dagen: \n\t \t •\t\tbij\thet\toverlijden\t van\tde\techtgenoot\t (echtgenote)\t of\teen\tkind.\t\n15"
  },
  {
    "page": 17,
    "ocr_used": false,
    "text": "Bijzonder onbetaald verlof \n3.  In de volgende gevallen wordt één dag onbetaald verlof verleend, mits de \nwerknemer dit verlof minimaal één maand tevoren heeft aangevraagd: \n  - bij ondertrouw van werknemer; \n  -  bij het huwelijk van een van de kinderen, broers of zussen van \nwerknemer; \n  - bij het 25- of 40-jarig huwelijk van werknemer; \n  - bij verhuizing van werknemer (maximaal één maal per jaar). \n4.  Onbetaald verlof wordt voor één dag verleend, mits één dag tevoren \naangevraagd, bij overlijden of voor het bijwonen van een begrafenis of \ncrematie van een zwager, schoonzuster, schoonzoon, of schoondochter. \n5.  Indien werknemer een verzoek doet voor onbetaald verlof dat niet valt \nonder hiervoor genoemde redenen, geldt het volgende: \n  -  werkgever heeft te allen tijde, rekening houdend met wederzijdse \nbelangen, het recht de aanvraag van het onbetaald verlof te weigeren dan \nwel te honoreren; \n  - tijdens het onbetaald verlof worden geen vakantierechten opgebouwd; \n  -  gedurende het onbetaald verlof mag werknemer geen betaalde arbeid \nelders verrichten. \n6.  V oor iedere vorm van onbetaald verlof geldt dat voor zover het verlof \nfinanciële dan wel verzekeringstechnische gevolgen heeft, deze voor \nrekening zijn van werknemer. \nArtikel 40 - ORGANISATIEVERLOF \nEen werknemer die door de abgp  als kaderlid bij de werkgever is aangemeld, \nheeft recht op drie betaalde verlofdagen per jaar, mits deze aantoonbaar \ngebruikt worden voor het bijwonen van vakbondsoverleg. \n16"
  },
  {
    "page": 18,
    "ocr_used": false,
    "text": "Artikel 41 - OUDERSCHAPSVERLOF \n1.  Werknemer heeft recht op onbetaald ouderschapsverlof voor de verzorging \nvan een eigen, pleeg- of stiefkind, mits de arbeidsovereenkomst tenminste \neen jaar heeft geduurd en mits dit kind niet ouder is dan acht jaar. \n2.  V oor elke werknemer die recht heeft op ouderschapsverlof geldt dat het \nonbetaald verlof een aaneengesloten periode van ten hoogste zes maanden \nbedraagt over de helft van de arbeidsduur per week, dan wel drie maanden \nover de volledige arbeidsduur. \n3.  Werknemer dient minimaal drie maanden van tevoren het \nouderschapsverlof schriftelijk bij werkgever aan te vragen. \n4.  Tijdens het ouderschapsverlof bouwt werknemer uitsluitend \nvakantierechten op over de uren die daadwerkelijk worden gewerkt. \n5.  Overigens is op het ouderschapsverlof artikel 3:1 van de Wet Arbeid en \nZorg van toepassing.\nArtikel 42 - ZWANGERSCHAPS- EN BEVALLINGSVERLOF \nDe vrouwelijke werknemer heeft in verband met haar zwangerschap recht op \nzwangerschaps- en bevallingsverlof volgens artikel 3:1 van de Wet Arbeid en \nZorg.\n17"
  },
  {
    "page": 19,
    "ocr_used": false,
    "text": "WETSARTIKELEN  \nArtikel 15 Wet op de cao\nEene vereeniging, welke eene collectieve arbeidsovereenkomst heeft aange -\ngaan, kan, indien eene der andere partijen bij die overeenkomst of een der \nleden van dezen handelt in strijd met eene harer of zijner verplichtingen, ver -\ngoeding vorderen niet alleen voor de schade, welke zij zelve dientengevolge \nlijdt, doch ook voor die, welke hare leden lijden.\nArtikel 16 Wet op de cao \nV oor zover de schade in ander nadeel dan vermogensschade bestaat, zal als  \nvergoeding een naar billijkheid te bepalen bedrag verschuldigd zijn.\nArtikel 7:611 BW\nDe werkgever en de werknemer zijn verplicht zich als een goed werkgever en \neen goed werknemer te gedragen.\nArtikel 7:616 BW\nDe werkgever is verplicht de werknemer zijn loon op de bepaalde tijd te  \nvoldoen.\nArtikel 7:617 BW\n1.  De vastgestelde vorm van loon mag niet anders zijn dan: \n  A .  geld; \n  B.   indien die vorm van loon gewoonte is of wenselijk is wegens de aard van \nde onderneming van de werkgever: zaken, geschikt voor het persoonlijk \ngebruik van de werknemer en zijn huisgenoten, met uitzondering van \nalcoholhoudende drank en andere voor de gezondheid schadelijke genot -\nmiddelen; \n  C.  het gebruik van een woning, alsmede verlichting en verwarming daarvan; \n D.  diensten, voorzieningen en werkzaamheden door of voor rekening van  \nde werkgever te verrichten, onderricht, kost en inwoning daaronder \nbegrepen; \n  E.   effecten, vorderingen, andere aanspraken en bewijsstukken daarvan en \nbonnen. \n2.  Aan de in lid 1 onder B, C en D bedoelde zaken, diensten en voorzieningen \nmag geen hogere waarde worden toegekend dan die welke met de werkelijke \nwaarde daarvan overeenkomt. \n18"
  },
  {
    "page": 20,
    "ocr_used": false,
    "text": "Artikel 7:618 BW\nIndien geen loon is vastgesteld, heeft de werknemer aanspraak op het loon  \ndat ten tijde van het sluiten van de overeenkomst voor arbeid als de overeen-\ngekomene gebruikelijk was of, bij gebreke van een dergelijke maatstaf, op  \neen loon dat met inachtneming van de omstandigheden van het geval naar  \nbillijkheid wordt bepaald.\nArtikel 7:628 BW\n1.   De werknemer behoudt het recht op het naar tijdruimte vastgestelde loon \nindien hij de overeengekomen arbeid niet heeft verricht door een oorzaak  \ndie in redelijkheid voor rekening van de werkgever behoort te komen.\n2.  Indien hem krachtens enige wettelijk voorgeschreven verzekering of  \nkrachtens enige verzekering of uit enig fonds waarin de deelneming is  \novereengekomen bij of voortvloeit uit de arbeidsovereenkomst, een  \ngeldelijke uitkering toekomt, wordt het loon verminderd met het bedrag  \nvan die uitkering.\n3.  Indien het loon in geld op andere wijze dan naar tijdruimte is vastgesteld, \nzijn de bepalingen van dit artikel van toepassing, met dien verstande dat  \nals loon wordt beschouwd het gemiddelde loon dat de werknemer, wanneer \nhij niet verhinderd was geweest, gedurende die tijd had kunnen verdienen.\n4.  Het loon wordt echter verminderd met het bedrag van de onkosten die de \nwerknemer zich door het niet-verrichten van de arbeid heeft bespaard.\n5.   Van de leden 1 tot en met 4 kan voor de eerste zes maanden van de \narbeidsovereenkomst slechts bij schriftelijke overeenkomst worden \nafgeweken ten nadele van de werknemer.\n6.  In geval van elkaar opvolgende arbeidsovereenkomsten in de zin van artikel \n668a kan een afwijking als bedoeld in lid 5 in totaal voor ten hoogste zes \nmaanden worden overeengekomen.\n7.  Na het verstrijken van de termijn, bedoeld in lid 5, kan van dit artikel slechts \nbij collectieve arbeidsovereenkomst of bij regeling door of namens een \ndaartoe bevoegd bestuursorgaan worden afgeweken ten nadele van de \nwerknemer.\n19"
  },
  {
    "page": 21,
    "ocr_used": false,
    "text": "Artikel 7:629 BW\n1.  V oor zover het loon niet meer bedraagt dan het bedrag, bedoeld in artikel \n17, eerste lid, van de Wet financiering sociale verzekeringen, met betrekking \ntot een loontijdvak van een dag, behoudt de werknemer voor een tijdvak van \n104 weken recht op 70% van het naar tijdruimte vastgestelde loon, maar de \neerste 52 weken ten minste op het voor hem geldende wettelijke minimum -\nloon, indien hij de bedongen arbeid niet heeft verricht omdat hij in verband \nmet ongeschiktheid ten gevolge van ziekte, zwangerschap of bevalling daar -\ntoe verhinderd was. \n2.  Het in lid 1 bedoelde recht geldt voor een tijdvak van zes weken voor de \nwerknemer die doorgaans op minder dan vier dagen per week uitsluitend of \nnagenoeg uitsluitend diensten verricht ten behoeve van het huishouden van \nde natuurlijke persoon tot wie hij in dienstbetrekking staat. \n3.  De werknemer heeft het in lid 1 bedoelde recht niet: \n  A.   indien de ziekte door zijn opzet is veroorzaakt of het gevolg is van een \ngebrek waarover hij in het kader van een aanstellingskeuring valse  \ninformatie heeft verstrekt en daardoor de toetsing aan de voor de functie \nopgestelde belastbaarheidseisen niet juist kon worden uitgevoerd; \n  B.   voor de tijd, gedurende welke door zijn toedoen zijn genezing wordt \nbelemmerd of vertraagd; \n  C.  voor de tijd, gedurende welke hij, hoewel hij daartoe in staat is, zonder \ndeugdelijke grond passende arbeid als bedoeld in artikel 658a lid 4 voor \nde werkgever of voor een door de werkgever aangewezen derde, waartoe \nde werkgever hem in de gelegenheid stelt, niet verricht; \n D.  voor de tijd, gedurende welke hij zonder deugdelijke grond weigert mee \nte werken aan door de werkgever of door een door hem aangewezen  \ndeskundige gegeven redelijke voorschriften of getroffen maatregelen die \nerop gericht zijn om de werknemer in staat te stellen passende arbeid als \nbedoeld in artikel 658a lid 4 te verrichten; \n E.  voor de tijd, gedurende welke hij zonder deugdelijke grond weigert mee \nte werken aan het opstellen, evalueren en bijstellen van een plan van aan -\npak als bedoeld in artikel 658a lid 3; \n F.  voor de tijd gedurende welke hij zonder deugdelijke grond zijn aanvraag \nom een uitkering als bedoeld in artikel 64, eerste lid, van de Wet werk  \nen inkomen naar arbeidsvermogen later indient dan in dat artikel is  \nvoorgeschreven. \n20"
  },
  {
    "page": 22,
    "ocr_used": false,
    "text": "4.  In afwijking van lid 1 heeft de vrouwelijke werknemer het in dat lid  \nbedoelde recht niet gedurende de periode dat zij zwangerschaps- of  \nbevallingsverlof geniet overeenkomstig artikel 3:1, tweede en derde lid,  \nvan de Wet arbeid en zorg. \n5.  Het loon wordt verminderd met het bedrag van enige geldelijke uitkering \ndie de werknemer toekomt krachtens enige wettelijke voorgeschreven  \nverzekering of krachtens enige verzekering of uit enig fonds waarin de \nwerknemer niet deelneemt, voorzover deze uitkering betrekking heeft op  \nde bedongen arbeid waaruit het loon wordt genoten. Het loon wordt voorts \nverminderd met het bedrag van de inkomsten, door de werknemer in of  \nbuiten dienstbetrekking genoten voor werkzaamheden die hij heeft verricht \ngedurende de tijd dat hij, zo hij daartoe niet verhinderd was geweest, de \nbedongen arbeid had kunnen verrichten. \n6.  De werkgever is bevoegd de betaling van het in het lid 1 bedoelde loon op  \nte schorten voor de tijd, gedurende welke de werknemer zich niet houdt aan \ndoor de werkgever schriftelijk gegeven redelijke voorschriften omtrent het \nverstrekken van de inlichtingen die de werkgever behoeft om het recht op \nloon vast te stellen. \n7.  De werkgever kan geen beroep meer doen op enige grond het loon geheel of \ngedeeltelijk niet te betalen of de betaling daarvan op te schorten, indien hij \nde werknemer daarvan geen kennis heeft gegeven onverwijld nadat bij hem \nhet vermoeden van het bestaan daarvan is gerezen of redelijkerwijs had \nbehoren te rijzen. \n8. Artikel 628 lid 3 is van overeenkomstige toepassing. \n9.  Van dit artikel kan ten nadele van de werknemer slechts in zoverre worden \nafgeweken dat bedongen kan worden dat de werknemer voor de eerste twee \ndagen van het in lid 1 of lid 2 bedoelde tijdvak geen recht op loon heeft. \n10.   V oor de toepassing van de leden 1, 2 en 9 worden perioden, waarin de werk -\nnemer in verband met ongeschiktheid ten gevolge van ziekte, zwangerschap \nof bevalling verhinderd is geweest zijn arbeid te verrichten, samengeteld \nindien zij elkaar met een onderbreking van minder dan vier weken opvol -\ngen, of indien zij direct voorafgaan aan en aansluiten op een periode waarin \nzwangerschaps- of bevallingsverlof wordt genoten als bedoeld in artikel 3:1, \ntweede en derde lid, van de Wet arbeid en zorg, tenzij de ongeschiktheid \nredelijkerwijs niet geacht kan worden voort te vloeien uit dezelfde oorzaak. \n21"
  },
  {
    "page": 23,
    "ocr_used": false,
    "text": "11.   Het tijdvak van 104 weken, bedoeld in lid 1, wordt verlengd: \n A.  met de duur van de vertraging indien de aanvraag, bedoeld in artikel 64, \neerste lid, van de Wet werk en inkomen naar arbeidsvermogen later wordt \ngedaan dan in of op grond van dat artikel is voorgeschreven; \n B.   met de duur van het verlengde tijdvak dat het Uitvoeringsinstituut werk -\nnemersverzekeringen op grond van artikel 24, eerste lid, van de Wet werk \nen inkomen naar arbeidsvermogen heeft vastgesteld en met de duur van \nhet tijdvak, bedoeld in artikel 25, negende lid, eerste zin, van die wet; \n C.  met de duur van de verlenging van de wachttijd, bedoeld in artikel 19, \neerste lid, van de Wet op de arbeidsongeschiktheidsverzekering, indien \ndie wachttijd op grond van het zevende lid van dat artikel wordt  \nverlengd; en \n D.  met de duur van het tijdvak dat het Uitvoeringsinstituut werknemersver -\nzekeringen op grond van artikel 71a, negende lid, van de Wet op de \narbeidsongeschiktheidsverzekering heeft vastgesteld. \n12.   Indien de werknemer passende arbeid als bedoeld in artikel 658a lid 4  \nverricht, blijft de arbeidsovereenkomst onverkort in stand. \n13.   V oor de toepassing van lid 2 wordt onder het verrichten van diensten ten \nbehoeve van een huishouden mede verstaan het verlenen van zorg aan de \nleden van dat huishouden. \nArtikel 7:638 lid 2 BW\n2.  V oorzover in de vaststelling van de vakantie niet is voorzien bij schriftelijke \novereenkomst dan wel bij of krachtens collectieve arbeidsovereenkomst of \nregeling door of namens een daartoe bevoegd bestuursorgaan of de wet,  \nstelt de werkgever de tijdstippen van aanvang en einde van de vakantie vast \novereenkomstig de wensen van de werknemer tenzij gewichtige redenen \nzich daartegen verzetten. Indien de werkgever niet binnen twee weken nadat \nde werknemer zijn wensen schriftelijk heeft kenbaar gemaakt, schriftelijk \naan de werknemer gewichtige redenen heeft aangevoerd, is de vakantie  \nvastgesteld overeenkomstig de wensen van de werknemer. \nArtikel 5:1 Ontslagbesluit \n1.  Indien de werkgever als grond voor de opzegging van de arbeidsverhouding \naanvoert dat de werknemer in onvoldoende mate aan de gestelde  \nfunctie-eisen voldoet en derhalve ongeschikt is voor zijn functie, kan  \nde toestemming slechts worden verleend indien: \n A.   de werkgever deze ongeschiktheid aannemelijk heeft gemaakt, en \n \n22"
  },
  {
    "page": 24,
    "ocr_used": false,
    "text": "B.   is vastgesteld dat deze ongeschiktheid niet voortvloeit uit ziekte of  \ngebreken van de werknemer, en \n C.  de werkgever voldoende contact met de werknemer heeft gehad teneinde \nte trachten verbetering teweeg te brengen in diens functioneren, en \n D.  aannemelijk is dat het disfunctioneren van de werknemer niet toe te \nschrijven is aan onvoldoende zorg voor de arbeidsomstandigheden van  \nde zijde van de werkgever. \n2.  Indien de werkgever als grond voor opzegging van de arbeidsverhouding \naanvoert dat de werknemer de bedongen arbeid niet wil verrichten met een \nberoep op ernstig gewetensbezwaar, wordt de toestemming voor opzegging \nvan de arbeidsverhouding slechts verleend indien de werkgever redelijker -\nwijs geen mogelijkheid heeft om de werknemer een aangepaste dan wel \nandere functie aan te bieden. \n3.  Indien de werkgever verwijtbaar handelen of nalaten van de zijde van de \nwerk nemer als grond voor opzegging van de arbeidsverhouding aanvoert, \nwordt de toestemming voor opzegging van de arbeidsverhouding slechts \nverleend, indien door de werkgever aannemelijk is gemaakt dat deze grond \nterecht is aangevoerd, en indien, gelet op dat handelen of nalaten, van de \nwerkgever in redelijkheid niet kan worden gevergd de arbeidsverhouding  \nte laten voortduren. \n4.  Indien de werkgever als grond voor opzegging van de arbeidsverhouding \naanvoert, dat de relatie tussen de werknemer en de werkgever ernstig  \nen duurzaam is verstoord, wordt de toestemming op die grond slechts  \nverleend indien door de werkgever aannemelijk is gemaakt dat van zodanige \nverstoring inderdaad sprake is, en dat herstel van de relatie, al dan niet door \nmiddel van overplaatsing van de werknemer binnen de onderneming,  \nniet mogelijk is. \nArtikel 5:2 Ontslagbesluit\nIndien de werkgever als grond voor opzegging van de arbeidsverhouding aan -\nvoert dat de werknemer tengevolge van ziekte of gebreken niet meer in staat is \naan de gestelde functie-eisen te voldoen, kan de toestemming voor opzegging \nvan de arbeidsverhouding slechts worden verleend indien de werkgever: \n A.  deze ongeschiktheid aannemelijk heeft gemaakt en aannemelijk is dat  \nbinnen zesentwintig weken geen herstel zal optreden, en \nB.   aannemelijk heeft gemaakt dat hij redelijkerwijs niet de mogelijkheid heeft \nde werknemer binnen zesentwintig weken, indien nodig door middel van \nscholing, te herplaatsen in een aangepaste dan wel andere functie binnen de \nonderneming, welke voor die werknemer als passend kan worden beschouwd.\n23"
  },
  {
    "page": 25,
    "ocr_used": false,
    "text": "Artikel 3:1 Wet Arbeid en Zorg\n1.  De vrouwelijke werknemer heeft in verband met haar bevalling recht op \nzwangerschaps- en bevallingsverlof. \n2.  Het recht op zwangerschapsverlof bestaat vanaf zes weken voor de dag  \nna de vermoedelijke datum van bevalling, zoals aangegeven in een aan  \nde werkgever overgelegde schriftelijke verklaring van een arts of verlos kun-\ndige, tot en met de dag van de bevalling. Het zwangerschapsverlof gaat in \nuiterlijk vier weken voor de dag na de vermoedelijke datum van bevalling. \n3.  Het bevallingsverlof gaat in op de dag na de bevalling en bedraagt tien  \naaneengesloten weken vermeerderd met het aantal dagen dat het zwanger -\nschapsverlof tot en met de vermoedelijke datum van bevalling, dan wel, \nindien eerder gelegen, tot en met de werkelijke datum van bevalling, minder \ndan zes weken heeft bedragen. \n4.  V oor de toepassing van het derde lid worden dagen waarover de vrouwelijke \nwerknemer op grond van artikel 29a, tweede lid, van de Ziektewet zieken -\ngeld heeft genoten in de periode dat zij recht heeft op zwangerschapsverlof, \nmaar dat verlof nog niet is ingegaan, aangemerkt als dagen waarover zij \nzwangerschapsverlof heeft genoten.\nArtikel 4:1 Wet Arbeid en Zorg\n1.  De werknemer heeft recht op verlof met behoud van loon voor een  \nkorte, naar billijkheid te berekenen tijd, wanneer hij zijn arbeid niet  \nkan verrichten wegens: \n A. zeer bijzondere persoonlijke omstandigheden; \n B.  een door wet of overheid, zonder geldelijke vergoeding, opgelegde  \nverplichting, waarvan de vervulling niet in zijn vrije tijd kon plaats-\nvinden; \n C.  de uitoefening van het actief kiesrecht. \n2.  Onder zeer bijzondere persoonlijke omstandigheden worden in ieder geval \nbegrepen: \n A.  de bevalling van de echtgenote, de geregistreerde partner of de persoon \nmet wie de werknemer ongehuwd samenwoont; \n B.  het overlijden en de lijkbezorging van een van zijn huisgenoten of een \nvan zijn bloed- en aanverwanten in de rechte lijn en in de tweede graad \nvan de zijlijn.\n24"
  },
  {
    "page": 26,
    "ocr_used": true,
    "text": "Nederlands Horeca Gilde\n\nPostbus 111\n1000 AC Amsterdam\n\nTelefoon 0900 9567\n\nE-mail info@horecagilde.nl\nInternet www.horecagilde.nl\n\nABGP\n\nDé onafhankelijke vakorganisatie\n\nLangsom 3a\n1066 EW Amsterdam\n\nTelefoon (020) 667 25 55\nFax (020) 619 46 43\nE-mail info@abgp.nl\nInternet www.abgp.nl\n\nNEDERLANDS HORECA GILDE"
  }
]