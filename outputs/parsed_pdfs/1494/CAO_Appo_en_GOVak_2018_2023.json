[
  {
    "page": 1,
    "ocr_used": true,
    "text": "AOb-Algemene Onderwijsbond POL RAAD Da rma) CO voces iss. FOr\n\ncermgsvoKOIgENSCICS\n\nCOLLECTIEVE ARBEIDSOVEREENKOMST Arbeidsmarktmiddelen po en G.O.- en Vakbondsfaciliteiten\nBegripsbepalingen\n\nArtikel 1\n\nIn deze collectieve arbeidsovereenkomst (hierna: de cao) wordt verstaan onder:\n\nPartijen:\nde organisaties die de cao zijn aangegaan.\n\nWerkgever bijzonder onderwijs:\n\nde rechtspersoon die het bevoegd gezag vormt over één of meer scholen/instellingen, centrale\ndienst dan wel een samenwerkingsverband als bedoeld in de Wet op het primair onderwijs dan wel\nde Wet op de Expertisecentra.\n\nWerkgever openbaar onderwijs:\n\nHet bevoegd gezag van één of meer scholen/instellingen dan wel een centrale dienst als bedoeld in\n\nde Wet op het primair onderwijs dan wel de Wet op de Expertisecentra.\n\nWerkingssfeer, inwerkingtreding en looptijd\n\nArtikel 2\n\n1. De cao is van toepassing op de werkgever.\n\n2. De cao treedt in werking op 1 januari 2018 en loopt tot 1 januari 2023.\n\n3. Partijen hebben de intentie om de cao na 1 januari 2023 telkens met een jaar te verlengen.\n\nStatus van de CAO PO\n\nArtikel 3\n\n1. De werkgever in het openbaar onderwijs die is aangesloten bij de PO-Raad legt de cao vast in een\nalgemeen verbindend voorschrift.\n\n2. Op de werkgever in het bijzonder onderwijs is de Wet op de collectieve arbeidsovereenkomst\nvan toepassing.\n\nDoel\n\nArtikel 4\n\n1. Op 21 november 2013 hebben de Staatssecretaris van OCW, de PO-Raad en de\nwerknemersorganisaties die partij zijn bij deze cao het Convenant decentralisatie\n\narbeidsvoorwaardenvorming in de sector primair onderwijs (Staatscourant 21 november 2013,\nnr. 32364), hierna: het convenant, gesloten."
  },
  {
    "page": 2,
    "ocr_used": false,
    "text": "2 \n 2. In artikel 8 (G.O. - en vakbondsfaciliteiten, hierna: GOVAK -gelden) van het convenant staat dat de \nminister van OCW de GOVAK -gelden voor de sector primair onderwijs toevoegt aan de lumpsum \nvan de scholen . Voorts blijkt uit h et convenant dat de werknemersorganisaties recht hebben op \nde GOVAK -gelden die aan de lumpsum worden toegevoegd. Deze gelden worden overgemaakt \naan de Stichting Financiering Structureel Vakbondsverlof Onderwijs.  \n3. In artikel 9 (sectorale arbeidsmarktmiddele n po) van het convenant staat dat de minister van \nOCW de sectorale arbeidsmarktmiddelen voor de sector primair onderwijs toevoegt aan de \nlumpsum van de scholen. Voorts blijkt uit het convenant dat partijen zijn overeengekomen in de \nCAO PO een regeling af t e spreken voor het overmaken van deze gelden van schoolbesturen aan \nde Stichting Arbeidsmarktplatform Primair Onderwijs.  \n4. Ten einde uitvoering te geven aan het bepaalde in leden 2 en 3 hebben partijen in artikel 14.1 \nvan de CAO PO 2016 -2017  afgesproken dat  vanaf 1 januari 2017 de werkgevers in het primair \nonderwijs een vast bedrag per leerling afdragen in verband met de GOVAK -gelden en de \nsectorale arbeidsmarktmiddelen po. De cao heeft tot doel de procedure voor inning en \nverantwoording vast te leggen.   \n5. Het gestelde in de leden 2 en 3 houdt in dat de PO -Raad de hoogte van de genoemde GOVAK - \ngelden en de hoogte van de sectorale arbeidsmarktmiddelen po, zoals bepaald in het convenant \nen uitgewerkt in artikel 6 van de cao, erkent.  \n \nInnen en verdelen van de mid delen  \n \nArtikel 5 \n \n1. Elk jaar is vóór 1 november bekend welke externe partij de in artikel 14.1 van de CAO PO 2016 -\n2017 bedoelde GOVAK -gelden en de sectorale arbeidsmarktmiddelen po incasseert. Deze  \nexterne partij stelt deze middelen - conform het hierna in artikel 6 bepaalde - ter beschikking \naan:  \na. de stichting Stichting Financiering Structureel Vakbondsverlof Onderwijs (SFSVO), \nstatutair gevestigd te Dordrecht, ingeschreven in het handelsregister on der nummer \n41121555, voor wat betreft de GOVAK -gelden, en  \nb. de stichting Stichting Arbeidsmarktplatform Primair Onderwijs, statutair gevestigd te Den \nHaag, ingeschreven in het handelsregister onder nummer 54494699, voor wat betreft de \nsectorale arbeidsmarkt middelen po.  \n2. De inning geschiedt per kwartaal.  \n \nDe hoogte  \n \nArtikel 6 \n \n1. De verdeling van de geïnde middelen tussen beide in artikel 5 genoemde fondsen is gebaseerd op \nde Regeling vaststelling programma’s van eisen basisonderwijs en (v)so  en bekostiging materiële \ninstandhouding samenwerkingsverbanden PO en VO 2017, (Staatscourant 4 oktober 2016, nr. \n51878).  \n2. De werkgever is gehouden € 3,33 per leerling in het kader van de GOVAK -gelden en € 1,32 per \nleerling in het kader van de sectorale arb eidsmarktmiddelen po (bedrag per 1 januari 2017) af te \ndragen. Deze bedragen worden jaarlijks geïndexeerd op basis van de loonafspraken in de CAO \nPO."
  },
  {
    "page": 3,
    "ocr_used": true,
    "text": "Besteding en verantwoording\nArtikel 7\n\n1. Partijen maken afspraken over de besteding van de sectorale arbeidsmarktmiddelen po en de\nwijze van verantwoording daarvan.\n\n2. De werknemersorganisaties besteden, overeenkomstig het bepaalde in artikel 8 van het\nconvenant, de door hen ontvangen GOVAK-gelden aan het vergoeden van de kosten van het\nvervangen van het personeel in de sector po, dat lang buitengewoon verlof geniet in verband\nmet werkzaamheden voor het georganiseerd overleg, en voor vakbondswerkzaamheden ten\nbehoeve van het personeel in de sector po. De werknemersorganisaties kunnen de GOVAK-\ngelden ook anderszins aanwenden voor werkzaamheden ten behoeve van het georganiseerd\noverleg en voor vakbondswerkzaamheden voor het personeel in de sector po.\n\n3. Uiterlijk 6 maanden na elk kalenderjaar stelt de Stichting Financiering Structureel Vakbondsverlof\nOnderwijs een exemplaar van het jaarverslag en het financieel verslag over dat kalenderjaar ter\nbeschikking aan de PO-Raad en de werknemersorganisaties.\n\n4. Het financieel verslag gaat vergezeld van een verklaring omtrent de getrouwheid, afgegeven\ndoor een accountant als bedoeld in artikel 2:393 lid 1 van het Burgerlijk Wetboek, waaruit blijkt\nin hoeverre het budget is besteed in overeenstemming met de bepalingen van de cao.\n\nNaleving cao\n\nArtikel 8\n\n1. Partijen bevorderen zo veel mogelijk de naleving van de cao.\n\n2. Inde overeenkomst met de externe partij als bedoeld in artikel 5 lid 1, wordt opgenomen dat de\nnaam van de werkgever die de GOVAK-gelden en/of de sectorale arbeidsmarktmiddelen po niet\nvoldoet, wordt doorgegeven aan partijen.\n\n3. Partijen hebben niet de bevoegdheid om een werkgever te ontheffen van de verplichting om de\nin artikel 6 lid 2 genoemde bedragen te voldoen.\n\nUtrecht, 27 oktober 2017\n\nNamens de werkgeversorganisatie\n\n- PO-Raad, gevestigd te Utrecht, te dezen statutair of krachtens volmacht vertegenwoordigd\ndoor mevrouw A.C. den Besten;"
  },
  {
    "page": 4,
    "ocr_used": true,
    "text": "Namens de werknemersorganisaties\n\n- Namens de Algemene Vereniging Schoolleiders (AVS),\ngevestigd Utrecht, te dezen statutair of krachtens volmacht vertegenwoordigd door de heer\nP. van Lent;\n\n- | Namens de Algemene Onderwijsbond (AOb),\ngevestigd te Utrecht, te dezen statutair of krachtens volmacht vertegenwoordigd door\nmevrouw E. Stolk;\n\n- _Namens de FNV Overheid,\ngevestigd te Utrecht, te dezen statutair of krachtens volmacht vertegenwoordigd door de\nheer R. Huijskens;\n\n- Namens het CNV Onderwijs, onderdeel van CNV Connectief,\ngevestigd te Utrecht, te dezen statutair of krachtens volmacht vertegenwoordigd door\nmevrouw L.P. Schueler;\noe a /\n4 ty hh\n\nit bho\niL)\n\nMA\ny\n\n- Namens de Federatie van Onderwijsvakorganisaties (FvOv),\ngevestigd te Zeist, te dezen statutair of krachtens volmacht vertegenwoordigd door de heer J.\nVeenstra.\n\nCc"
  }
]