[
  {
    "page": 1,
    "ocr_used": false,
    "text": "tot en met 31 december 2022HORECA -\nCAONederlands Horeca Gilde"
  },
  {
    "page": 2,
    "ocr_used": false,
    "text": "HORECA - \nCAO \nExclusief voor leden van het Nederlands Horeca Gilde."
  },
  {
    "page": 3,
    "ocr_used": false,
    "text": "ALGEMEEN  4\n1 Definities\n2 Werkingssfeer\n3  Duur, verlenging en beëindiging \nvan de CAO\n4  Wijziging overeenkomst tijdens \ncontractperiode\n5 Reorganisatie van CAO-partijen\n6 Schadevergoeding CAO-partijen\n7 Minimum arbeidsvoorwaarden\n8 Geschillencommissie\nVERPLICHTINGEN WERKGEVER  6\n9 Goed werkgeverschap\n10  Functioneren en beoordelen  \nvan werknemer\n11 Maaltijdregeling\n12 CAO inzagerecht\n13 Medezeggenschap personeel\nVERPLICHTINGEN WERKNEMER 7\n14 Gedragsregels\n15 Arbeid voor derden\nARBEIDSOVEREENKOMST  8\n16 Arbeidsovereenkomst\n17 Proeftijd\n18 Verlenging\n19 Geen werk, geen loon\n20 Beëindiging dienstverband \nLONEN  10\n21 Lonen\n22 Vakantietoeslag\n23 Feestdagentoeslag24 Jubileumuitkering\n25 Pensioen\n26 Loonaanpassing\n27 Overlijdensuitkering\nARBEIDSTIJDEN  12\n28 Arbeidstijden\n29 Overuren\nSCHOLING  13\n30 Scholing\n31 Stages\n32 Leerlingenstatuut\nZIEKTE  14\n33 Verplichtingen werkgever\n34 Verplichtingen werknemer\n35  Doorbetaling bij arbeids-  \nongeschiktheid\nVAKANTIE  15\n36 Vakantiedagen\n37 Extra vakantiedagen\nVERLOF  17\n38 Verlofspaarregeling\n39 Bijzonder verlof\n40 Organisatieverlof\n41 Ouderschapsverlof\n42 Zwangerschaps- en  \nbevallingsverlof\nBIJLAGE 1  20\nWETSARTIKELEN  24INHOUD"
  },
  {
    "page": 4,
    "ocr_used": false,
    "text": "4 5\nALGEMEEN\nArtikel 1 - DEFINITIES \nIn deze overeenkomst wordt verstaan onder: \n-  werkgever: iedere natuurlijke of rechtspersoon wiens onderneming  \nvalt onder de werkingssfeer van deze CAO;  \nwerknemer: iedere man of vrouw die op basis van een arbeidsover-  \neenkomst in dienst is van werkgever; \n-  partijen: de partijen die betrokken zijn bij de totstandkoming van deze \nCAO, te weten van werknemerszijde dè onafhankelijke vakorganisatie \nABGP te Amsterdam en van werkgeverszijde het NHG te Amsterdam. \nArtikel 2 - WERKINGSSFEER\n1. Deze CAO is van toepassing op de arbeidsovereenkomst tussen de \nwerknemer en de werkgever. \n2.  Deze CAO wordt toegepast op werknemers van die werkgever die met \nzijn hoofdactiviteit te rangschikken is onder de horecabranche en/of \ncatering (daaronder niet begrepen de bedrijven die door de aard van  \nhun werkzaamheden vallen onder de werkingssfeer van de CAO voor  \nde contractcateringbranche) en als lid is aangesloten bij het NHG.  \nVoorts is deze CAO van toepassing op de ingeleende derde (m/v), tenzij \ndeze laatste valt onder de werkingssfeer van een andere CAO.\nArtikel 3 - DUUR, VERLENGING EN BEËINDIGING VAN DE CAO \n1. Deze CAO is een ongewijzigde verlenging van de CAO die geldt tot en met \n31 december 2018. Deze CAO zal eindigen op 31 december 2022. \n2. Deze CAO kan door partijen worden opgezegd met inachtneming van een \nopzegtermijn van drie maanden voor het einde van de looptijd, zulks door \nmiddel van een aangetekend schrijven. \n3. Zolang geen van de partijen tot opzegging van deze CAO overgaat, wordt \ndeze stilzwijgend verlengd met één jaar.\n4. Bij opzegging door een der partijen zonder dat er een nieuwe CAO tot \nstand is gekomen, blijven alle bepalingen van deze CAO nog een jaar na \nexpiratie van kracht. \nArtikel 4 - WIJZIGING OVEREENKOMST TIJDENS CONTRACTPERIODE \nIndien partijen gedurende de looptijd van de CAO overeenstemming bereiken \nover andere afspraken zullen deze bindend zijn voor partijen, alsmede voor \naangesloten werkgevers en haar werknemers. Deze afspraken zullen zowel per brief als op de internetsites van NHG en ABGP onder de aandacht van \nde NHG en ABGP-leden worden gebracht. \nDe ingangsdatum van een wijziging wordt schriftelijk gepubliceerd. \nDe wijzigingen zullen als bijlage bij de CAO worden gevoegd. \nArtikel 5 - REORGANISATIE VAN CAO-PARTIJEN \nIn geval van reorganisatie van een CAO-partij staan de bij deze CAO betrokken \npartijen er tegenover elkaar voor in dat hun wederzijdse rechten en  \nverplichtingen die uit deze CAO voortvloeien, overgenomen worden door die \nrechtspersoon (rechtspersonen) die daartoe door enige partij schriftelijk aan \nde wederpartij zal (zullen) worden aangewezen. \nArtikel 6 - SCHADEVERGOEDING CAO-PARTIJEN \nIn afwijking van artikel 15 en 16 van de Wet op de CAO, komen partijen \novereen in geen enkel geval onderling schadevergoeding verschuldigd te zijn. \nArtikel 7 - MINIMUM ARBEIDSVOORWAARDEN \nPartijen beogen met deze CAO minimum arbeidsvoorwaarden overeen  \nte komen. Het is werkgever te allen tijde toegestaan in voor werknemer \ngunstige zin af te wijken van bepalingen uit deze CAO. \nArtikel 8 - GESCHILLENCOMMISSIE \n1. Indien werkgever en werknemer van mening verschillen over de uitleg  \nof toepassing van enige bepaling van deze CAO kunnen zij tezamen of \nieder afzonderlijk schriftelijk een verzoek tot bemiddeling indienen bij  \nde geschillencommissie van partijen. \n2. De geschillencommissie van partijen treedt na ontvangst van dit verzoek \nmet betrokkenen in overleg om te proberen een minnelijke oplossing te \nbereiken. Als zo’n oplossing wordt gevonden, verklaren beide partijen zich \ndaarmee schriftelijk akkoord en geldt die afspraak als een vaststellings -\novereenkomst. \n3. Werkgever en/of werknemer kunnen de geschillencommissie ook om \nadvies vragen bij een geschil inzake arbeidsvoorwaarden dan wel het \nterecht of onterecht toepassen van deze CAO.\n4. Het reglement van de geschillencommissie is opvraagbaar bij het \nsecretariaat van het NHG en bij de ABGP."
  },
  {
    "page": 5,
    "ocr_used": false,
    "text": "6 7\nArtikel 9 - GOED WERKGEVERSCHAP \nWerkgever dient zich in houding en gedrag naar werknemer respectvol op  \nte stellen, zoals dat een goed werkgever betaamt, overeenkomstig artikel \n7:611 BW. \nArtikel 10 - FUNCTIONEREN EN BEOORDELEN VAN WERKNEMER \n1. Werkgever is verplicht minimaal eenmaal per jaar met werknemer  \neen functioneringsgesprek te voeren of te doen voeren, eventueel met \ngebruikmaking van door partijen daartoe ter beschikking gestelde \nformulieren.\n2. Werkgever dient van het functioneringsgesprek een schriftelijk verslag  \nte maken, dat door werkgever en werknemer getekend wordt. \nArtikel 11 - MAALTIJDREGELING \nAan elke werknemer die zeven uur of langer aaneengesloten werkt zal ten \nminste een koffiemaaltijd worden verstrekt. \nArtikel 12 - CAO INZAGE-RECHT \nWerkgever is verplicht bij indiensttreding van werknemer deze CAO aan \nwerknemer te overhandigen. Tevens is de CAO ter inzage op de internetsite \nvan NHG en ABGP. \nArtikel 13 - MEDEZEGGENSCHAP PERSONEEL \nCAO-partijen streven ernaar, dat gedurende de looptijd van de CAO mede -\nzeggenschapsverplichtingen worden nageleefd. Door werkgever dient in een \nonderneming met tussen tien en vijftig werknemers aan het gezamenlijke \npersoneel de gelegenheid te worden geboden om tweemaal per jaar te \nspreken over aangelegenheden die de onderneming betreffen. Op initiatief \nvan de werknemers kan in een onderneming met tien tot vijftig werknemers \neen personeelsvertegenwoordiging worden ingesteld waarbij de wettelijke \nregels van toepassing zijn. In een onderneming met méér dan vijftig werk -\nnemers moet een ondernemingsraad worden ingesteld waarbij de wettelijke \nregels van toepassing zijn. Artikel 14 - GEDRAGSREGELS \n1. Werknemer dient zich te gedragen zoals dat een goed werknemer betaamt \nen stelt zich in houding en gedrag naar werkgever respectvol op. \n2. Werknemer dient de huisregels en werkinstructies van werkgever in acht \nte nemen. \n3. Werknemer zal de hem toevertrouwde bedrijfsmiddelen oordeelkundig \nalsmede overeenkomstig de bestemming daarvan gebruiken en behandelen \nen daarvoor zorgdragen als een goed werknemer. Indien werknemer aan \nde hem toevertrouwde bedrijfsmiddelen schade veroorzaakt door bewuste \nroekeloosheid of opzettelijk handelen, heeft werkgever de mogelijkheid \ndeze schade op werknemer te verhalen. \n4. Werknemer is verplicht om bij beëindiging van het dienstverband alle in zijn \nbezit zijnde, aan werkgever toebehorende bescheiden en zaken terstond \naan werkgever af te geven. Indien werknemer niet aan deze verplichting \nvoldoet, is werkgever gerechtigd de kosten van de gemiste bescheiden te \nverhalen op werknemer. \n5. Werknemer is zowel gedurende het dienstverband als na beëindiging \ndaarvan verplicht tot absolute geheimhouding met betrekking tot alle \nfeiten en bijzonderheden betreffende de onderneming die door bekend -\nmaking het bedrijfsbelang kunnen schaden. Werkgever kan bij overtreding \nvan deze verplichting schadevergoeding eisen. \nArtikel 15 - ARBEID VOOR DERDEN \nWerknemer mag uitsluitend arbeid voor derden of voor een eigen onderneming \nverrichten met voorafgaande schriftelijke toestemming van werkgever. VERPLICHTINGEN WERKNEMER VERPLICHTINGEN WERKGEVER"
  },
  {
    "page": 6,
    "ocr_used": false,
    "text": "8 9\nArtikel 16 - ARBEIDSOVEREENKOMST  \n1. De arbeidsovereenkomst tussen werknemer en werkgever dient schrif -\ntelijk te worden vastgelegd. Deze arbeidsovereenkomst dient minimaal te \nvoldoen aan de wettelijke eisen ten aanzien van een arbeidsovereenkomst, \novereenkomstig artikel 7:655 BW. Een model arbeidsovereenkomst is \nvoor werkgever opvraagbaar bij het secretariaat van het NHG.\n2. In de arbeidsovereenkomst wordt deze cao van toepassing verklaard. \nWerknemer retourneert een kopie van de arbeidsovereenkomst die voor \nakkoord getekend is vóór de aanvang van het dienstverband. \n3. De werkgever draagt zorg voor een tijdige betaling van het loon van \nwerknemer op een vooraf door partijen overeengekomen datum van de \nmaand. Deze datum dient in de arbeidsovereenkomst te worden vastgelegd, \novereenkomstig artikel 7:616 BW. \nArtikel 17 - PROEFTIJD \n1. Voor een arbeidsovereenkomst voor bepaalde tijd van meer dan zes \nmaanden en een arbeidsovereenkomst voor onbepaalde tijd geldt een \nproeftijd van twee maanden. Indien een arbeidsovereenkomst voor \nbepaalde tijd wordt verlengd, geldt geen proeftijd meer.\n2. Gedurende de proeftijd kan de arbeidsovereenkomst door zowel werk- \ngever als werknemer worden opgezegd zonder dat een opzegtermijn  \nin acht genomen hoeft te worden. \nArtikel 18 - VERLENGING   \n1. Een arbeidsovereenkomst voor bepaalde tijd voor een functie als vermeld \nin bijlage 1 kan, omdat de intrinsieke aard van de bedrijfsvoering dit \nvereist, maximaal vijf maal worden verlengd binnen een periode van  \n48 maanden. Als een dergelijke keten van elkaar opvolgende arbeids -\novereenkomsten voor bepaalde tijd in totaal langer dan 48 maanden \nheeft geduurd, geldt met ingang van de dag dat de duur van 48 maanden \nwordt overschreden de laatste arbeidsovereenkomst als aangegaan  \nvoor onbepaalde tijd.\n2. Bij een onderbreking van meer dan zes maanden tussen twee elkaar \nopvolgende arbeidsovereenkomsten begint een nieuwe keten van \narbeidsovereenkomsten voor bepaalde tijd.\n3. Bij een functie als vermeld in bijlage 1 geldt dat over de eerste  \n48 maanden van aansluitende dienstverbanden bij verschillende  \nwerkgevers, eventuele onderbrekingen van zes maanden of korter inbegrepen, artikel 7:668a lid 2 BW niet van toepassing is. \n Bij een andere functie dan vermeld in bijlage 1 geldt dat over de eerste \n24 maanden van aansluitende dienstverbanden bij verschillende werk- \ngevers, eventuele onderbrekingen van zes maanden of korter inbegrepen, \nartikel 7:668a lid 2 BW niet van toepassing is. Voor toepasselijkheid  \nvan artikel 7:668a lid 2 BW is steeds vereist dat inzicht bestaat in de \nhoedanigheid en geschiktheid van de werknemer. \nArtikel 19 - GEEN WERK, GEEN LOON\n1. Als de werknemer, werkzaam in een functie als vermeld in bijlage 1,  \nde overeengekomen arbeid niet heeft verricht zowel door een oorzaak \ndie in redelijkheid voor zijn rekening dient te komen, als daarbuiten, \nhoeft de werkgever geen loon door te betalen. Onder toepassing van \nartikel 7:628 lid 7 BW geldt dit als een afwijking van artikel 7:628 lid 1 \nvoor de gehele duur van het dienstverband. \n2. Een werknemer, werkzaam in een functie als vermeld in bijlage 1, kan een \nberoep doen op het rechtsvermoeden van artikel 7:610b. Als de werkgever niet \nslaagt in weerlegging daarvan moet hij het loon over die uren doorbetalen.\n3. Een werknemer werkzaam in een functie als vermeld in bijlage 1 heeft \nhet recht een oproep te weigeren als hij minder dan 48 uur vóór de \nbeoogde werkzaamheden wordt opgeroepen. \nArtikel 20 - BEËINDIGING DIENSTVERBAND \n1. De arbeidsovereenkomst eindigt: \n -  conform de bepalingen in het BW; \n -   door het bereiken van de pensioengerechtigde leeftijd, op de eerste dag \nvan de maand waarin zulks van toepassing is of zoveel eerder als een \nprepensioen- of VUT-regeling voor werknemer van toepassing is, zonder \ndat daartoe schriftelijke opzegging vereist is.\n2. De arbeidsovereenkomst voor bepaalde tijd alsmede de verlengingen ervan, \neindigen door het verstrijken van de tijd waarvoor ze zijn aangegaan zonder \ndat er opzegging vereist is. \n3. Indien het UWV toestemming heeft verleend voor het beëindigen van het \ndienstverband geldt voor het tussentijds beëindigen van de arbeidsovereen -\nkomst - zowel die voor bepaalde als voor onbepaalde tijd - voor werkgever \neen opzegtermijn van één maand. Voor werknemer geldt te allen tijde een \nopzegtermijn van één maand.\n4. Opzegging kan slechts geschieden tegen het einde van een kalendermaand. ARBEIDSOVEREENKOMST"
  },
  {
    "page": 7,
    "ocr_used": false,
    "text": "10 11\nArtikel 21 - LONEN \n1. De werknemer die bij werkgever het wettelijk minimumloon verdient, \nkan slechts gedurende maximaal de eerste 36 aaneengesloten maanden \nvan het dienstverband tegen het dan geldende wettelijk minimumloon \nworden tewerkgesteld. Daarna heeft deze werknemer elk jaar, gedurende \ntien jaar, recht op drie procent loonsverhoging per jaar. Voor deze werk -\nnemer gelden de door partijen in dit tijdvak van 13 jaar overeengekomen \nloonaanpassingen niet, maar wel de loonaanpassingen van partijen die \nvan kracht zijn ná ommekomst van dit tijdvak.\n2. Het tijdvak van 13 aaneengesloten jaren, als bedoeld in lid 1, wordt \ngeacht niet te zijn onderbroken bij een tussenpoos van minder dan zes \nmaanden. Deze regel geldt ook voor alle situaties van opvolgend werk- \ngeverschap waarbij inzicht bestaat in de hoedanigheid en geschiktheid \nvan de werknemer.\n3. Werkgever stelt voor iedere functie in het bedrijf een functieomschrijving \nvast met daaraan gekoppeld een bij de zwaarte van de functie passend \nsalaris en overige arbeidsvoorwaarden.\nArtikel 22 - VAKANTIETOESLAG \n1. De vakantietoeslag bedraagt acht procent van het brutoloon. Voor de \nberekening van de vakantietoeslag loopt het jaar van 1 mei tot en met  \n30 april van het volgend jaar. Uitbetaling van de vakantietoeslag vindt \njaarlijks plaats in mei. \n2. Bij een arbeidsovereenkomst met uitgestelde prestatieplicht of een \nvoorovereenkomst kan ook worden gekozen voor een maandelijkse \nbetaling van het vakantiegeld. \nArtikel 23 - FEESTDAGENTOESLAG \n1. Werknemer heeft recht op een toeslag van 50 procent in tijd of geld indien \nhij/zij werkt op eerste kerstdag, tweede kerstdag en/of nieuwjaarsdag. \n2. De keuze voor deze toeslag in tijd of geld wordt gemaakt in overleg met \nwerknemer. Artikel 24 - JUBILEUMUITKERING \nWerkgever zal aan werknemer bij een 25- en een 40-jarig dienstverband een \njubileumuitkering verstrekken. \nDe uitkering bedraagt: \n- bij een 25-jarig dienstverband: één bruto maandsalaris; \n- bij een 40-jarig dienstverband: twee bruto maandsalarissen.\nArtikel 25 - PENSIOEN \nVoor wat betreft de pensioenvorming verwijst deze CAO naar de verplicht -\nstelling en de dispensatiemogelijkheden van het pensioenfonds horeca en \ncatering.\nArtikel 26 - LOONAANPASSING \nCAO-partners voeren jaarlijks een loonronde en kunnen een loonaanpassing \novereenkomen. De werkgever is verplicht die loonaanpassing door te voeren \nper overeengekomen datum daaropvolgend. Als peilloon voor een loonronde \nzal 1 november worden gehanteerd, voorafgaand aan het jaar van invoering \nvan de loonaanpassing. \nArtikel 27 - OVERLIJDENSUITKERING \nBij overlijden van de werknemer, die ten tijde van het overlijden in dienst \nwas op basis van een arbeidsovereenkomst voor onbepaalde tijd, wordt door \nde werkgever aan de nagelaten betrekkingen een overlijdensuitkering \nverstrekt van twee bruto maandsalarissen. Indien de werknemer ten tijde \nvan het overlijden werkzaam was op basis van een arbeidsovereenkomst \nvoor bepaalde tijd, wordt door de werkgever aan de nagelaten betrekkingen \neen overlijdensuitkering verstrekt van één bruto maandsalaris. LONEN"
  },
  {
    "page": 8,
    "ocr_used": false,
    "text": "12 13\nArtikel 28 - ARBEIDSTIJDEN \n1. De voltijd werkweek duurt 38 uur. \n2. Werknemer mag structureel maximaal werken: \n - 9 uur per dag; \n -  45 uur per week gemiddeld per vier weken; \n -  40 uur per week gemiddeld per dertien weken; \n -  520 uur per dertien weken. \n3. Werkgever mag werknemer incidenteel overwerk laten verrichten  \ntot een maximum van: \n -  11 uur per dag; \n - 54 uur per week; \n - 45 uur per week gemiddeld per dertien weken; \n -  585 uur per dertien weken. \n4. Voor medewerkers in de nachtdienst gelden de volgende maximum \narbeidstijden: \n Structureel: \n -  9 uur per dag;  \n -  40 uur per week gedurende maximaal dertien weken. \n Incidenteel:  \n -  10 uur per dag. \n5. Werkgever zal het dienstrooster uiterlijk twee weken van tevoren aan \nwerknemer bekend maken behoudens bijzondere omstandigheden. \n6. Werknemer is verplicht werk op zondag te aanvaarden. \n7. Werknemer heeft recht op ten minste vier vrije zondagen  \nper dertien weken \nArtikel 29 - OVERUREN \n1. Overuren zijn uren die - op last van werkgever - gewerkt zijn boven  \nde 988 uren per 26 weken. \n2. Voor elk gewerkt overuur geldt een toeslag van vijftig procent in  \nvrije tijd of geld. \n3. Werkgever bespreekt met werknemer of het overwerk vergoed wordt  \nin vrije tijd of geld. \n4. Verrekening van de gewerkte overuren vindt plaats per periode van  \n26 weken. \n5. Zwangere medewerkers en medewerkers van 55 jaar of ouder kunnen \nniet verplicht worden tot overwerk. Artikel 30 - SCHOLING \n1. Verplichte scholing: wanneer er sprake is van een opleiding die in het bedrijfs- \nbelang door de werkgever verplicht is gesteld, dient werkgever de opleidingskosten, \nreiskosten en noodzakelijk loonverzuim volledig voor zijn rekening te nemen. \n2. Scholing op verzoek: wanneer er sprake is van een opleiding die in het \nbedrijfsbelang op verzoek van werkgever of werknemer gevolgd wordt, \nkomt werknemer in aanmerking voor gedeeltelijke dan wel volledige \nvergoeding van de opleidingskosten, reiskosten en noodzakelijk loonverzuim. \n3. Werkgever kan aan een vergoeding de voorwaarde stellen dat er door \nwerknemer een bijbehorend certificaat of examen wordt behaald. \n4. Bij het toekennen van een vergoeding, zoals bedoeld in de leden 1 en 2 van \ndit artikel, geldt als voorwaarde dat de werknemer drie jaar in het bedrijf \nin dienst blijft. Indien werknemer binnen deze termijn de dienstbetrekking \nbeëindigt, dient hij de opleidingskosten als volgt terug te betalen: bij vertrek \nbinnen een jaar na aanvang van de opleiding 75 procent, bij vertrek binnen \ntwee jaar 50 procent, bij vertrek binnen drie jaar 25 procent. \n5. Indien werknemer het dienstverband verbreekt tijdens de duur van de \nopleiding, is hij verplicht tot terugbetaling van de reeds door werkgever \nvergoede en nog te vergoeden kosten. \nArtikel 31 - STAGES \nPartijen zullen zich gezamenlijk inspannen om een actief beleid te ontwikkelen \nvoor het creëren van stageplaatsen en het onderhouden van contacten met \nde diverse opleidingsinstituten. De stagevergoeding zal conform de richtlijnen \nzijn van de opleidingsinstituten. \nArtikel 32 - LEERLINGENSTATUUT \nVoor leerlingen die een BBL leer-/werkovereenkomst hebben, gelden de \nvolgende aanvullende bepalingen: \n1. Bij de overeenkomst is inbegrepen dat de leerling per week een dag van \nzes uren de school bezoekt. Op deze jaarlijks vooraf vastgestelde dag \nkan het leerbedrijf de werknemer niet verplichten tot werk. \n2. Tijdens de schoolvakanties wordt het loon van de leerling doorbetaald. \n3. Voor werknemers jonger dan 18 jaar gelden de volgende arbeidstijden: \n -  maximaal 8 uur op een dag; \n -  maximaal 40 uur per week; \n -  werktijden tot uiterlijk 23.00 uur; \n -  maximaal 7 dagen aaneengesloten; \n -  nimmer zowel op zaterdag als zondag. SCHOLING ARBEIDSTIJDEN"
  },
  {
    "page": 9,
    "ocr_used": false,
    "text": "14 15\nArtikel 36 - VAKANTIEDAGEN\n1. Het vakantiejaar loopt van 1 januari tot en met 31 december. Werknemer  \ndie bij aanvang van het vakantiejaar in dienst is, bouwt over een volledig \nkalenderjaar, bij een fulltime arbeidsovereenkomst 25 vakantiedagen  \nop (20 wettelijke en 5 bovenwettelijke). \n2. Bij in- of uitdiensttreding in de loop van het vakantiejaar en/of bij een \narbeidsovereenkomst van minder dan 38 uur per week, heeft werknemer \nrecht op een evenredig deel van deze 25 vakantiedagen. \n3. Werkgever registreert de opbouw en het opnemen van zowel de wettelijke \nals de bovenwettelijke vakantiedagen, zodanig dat het tegoed van elk van \nbeide kenbaar is. Desgevraagd maakt werkgever inzichtelijk op hoeveel \nwettelijke en bovenwettelijke vakantiedagen de werknemer op enig \nmoment recht heeft.\n4. Werkgever heeft de plicht werknemer in de gelegenheid te stellen de \nvakantiedagen op te nemen. Vakantiedagen kunnen uitsluitend worden \nopgenomen met toestemming van werkgever. \n5. Werkgever beslist binnen veertien dagen op een verzoek van werknemer \nconform artikel 7:638 lid 2 BW. Bij afwijzing zal werkgever aangeven \nwelke gewichtige redenen zich tegen het verzoek verzetten. \n6. Vakantiedagen mogen maximaal drie weken aaneengesloten worden \nopgenomen en moeten minimaal twee weken aaneengesloten worden \nopgenomen. \n7. Werkgever kan jaarlijks twee bovenwettelijke vakantiedagen aanwijzen \nals verplichte vrije dagen. \n8. Opgenomen vakantiedagen komen als eerste in mindering op het tegoed \naan wettelijke vakantiedagen, daarna op het tegoed aan bovenwettelijke \nvakantiedagen.\n9. Niet opgenomen wettelijke vakantiedagen vervallen per 1 juli van het \nkalenderjaar nà het kalenderjaar van opbouw, behoudens wettelijke \nuitzondering. Niet opgenomen bovenwettelijke vakantiedagen verjaren  \nna vijf jaar nà het kalenderjaar van opbouw.\n10.Indien werknemer te veel vakantiedagen heeft opgenomen heeft werk- \ngever het recht deze vakantiedagen te verrekenen. VAKANTIE ZIEKTE\nArtikel 33 - VERPLICHTINGEN WERKGEVER \n1. CAO-partijen stellen aan werkgever een universeel verzuimreglement  \nter beschikking. \n2. Werkgever kan gebruik maken van een door het NHG ter beschikking \ngestelde Risico Inventarisatie en Evaluatie Scan of een vergelijkbaar \nmodel dat goedgekeurd is door een gecertificeerde arbodienst. \n3. De werkgever is verplicht een plan van aanpak op te stellen bij dreigend \n(langdurig) verzuim van een werknemer om zo snel mogelijk te komen \ntot reïntegratie in de eigen functie, een passende andere functie of een \npassende functie elders. \nArtikel 34 - VERPLICHTINGEN WERKNEMER \n1. Werknemer is gehouden alle wettelijke voorschriften alsmede de  \nbedrijfsinstructie met betrekking tot de veiligheid, de gezondheid en  \nhet milieu op te volgen en de aan werknemer verstrekte beschermings -\nmiddelen te dragen en/of te gebruiken. \n2. Werknemer die door ziekte of ongeval niet in staat is arbeid te verrichten, \ndient zich voor wat betreft de melding aan werkgever, alsmede voor wat \nbetreft controle- en reïntegratievoorschriften te houden aan de binnen  \nde onderneming geldende regels en het ziekteverzuimreglement. Indien \nwerkgever aangesloten is bij een Arbo-dienst dient werknemer zich \ntevens te houden aan de voorschriften van deze Arbo-dienst. \n3. Bij niet-naleving van de verplichtingen door werknemer kan dit conse -\nquenties hebben zoals beschreven in het BW. \nArtikel 35 - DOORBETALING BIJ ARBEIDSONGESCHIKTHEID \n1. In geval van arbeidsongeschiktheid vanwege ziekte of ongeval heeft \nwerknemer, behoudens maximaal twee wachtdagen per ziektegeval tot een \nmaximum van drie maal per jaar, gedurende de eerste zes maanden of \nindien de arbeidsovereenkomst eerder eindigt tot het einde van de arbeids -\novereenkomst, recht op doorbetaling van honderd procent van het loon. \n2. Na zes maanden tot aan het einde van de arbeidsovereenkomst  \nheeft de werknemer recht op de wettelijke loondoorbetaling bij  \narbeidsongeschiktheid. \n3.  Indien de arbeidsongeschiktheid buiten de schuld van werknemer \nveroorzaakt wordt door een ongeval in het bedrijf zijn er geen wachtdagen.\n4. Indien de arbeidsongeschiktheid langer duurt dan 21 aaneengesloten \ndagen zijn er geen wachtdagen."
  },
  {
    "page": 10,
    "ocr_used": false,
    "text": "Artikel 37 - EXTRA VAKANTIEDAGEN \nMet ingang van de maand volgend op die waarin een van onderstaande \nleeftijden en/of een van onderstaande dienstjubilea wordt bereikt, heeft \nwerknemer recht op extra vakantiedagen: \n-  bij een leeftijd van  45 jaar: 25 + 2 dagen\n      50 jaar: 25 + 3 dagen\n       55 jaar: 25 + 4 dagen \n-  bij een dienstverband van 10 jaar: 25 + 1 dag\n      20 jaar: 25 + 2 dagen \n      30 jaar: 25 + 3 dagen \nBij samenloop van leeftijd en dienstverband worden de extra vakantiedagen \nbij elkaar opgeteld. \n16 17\nVERLOF \nArtikel 38 - VERLOFSPAARREGELING\n1. De bovenwettelijk geregelde vakantiedagen (vijf per jaar) plus extra \nbetaalde verlofdagen plus opgespaarde overuren mogen, in afwijking van \nartikel 36 lid 4, door werknemer worden opgespaard in het kader van een \nverlofspaarregeling. \n2. Deze verlofspaarregeling wordt door de werknemer schriftelijk aange -\nvraagd. In de aanvraag verlofspaarregeling dient door de werknemer het \ndoel van de aanvraag duidelijk te worden benoemd. De werkgever kan  \nde aanvraag uitsluitend op goede gronden weigeren, indien het bedrijfs -\nbelang daarmee aantoonbaar wordt geschaad. Toekenning of afwijzing \ngeschiedt schriftelijk. \n3. De verlofspaarregeling gaat in op het moment van schriftelijke bevestiging. \nHet moment van opnemen van dit verlof geschiedt in onderling overleg. \n4. Er mogen maximaal 75 dagen worden gespaard in het kader van  \ndeze regeling. \n5. Er mag maximaal 5 jaar worden gespaard in het kader van deze regeling.\nArtikel 39 - BIJZONDER VERLOF \nOp dit artikel is de Wet Arbeid en Zorg artikel 4:1 en 7:618 en 7:629 BW \nvan toepassing.\nBijzonder verlof met behoud van loon  \n1. Met de in dit artikel genoemde echtgenoot (echtgenote) wordt gelijkgesteld \nde levenspartner alsmede de relatiepartner. \n2. In de volgende gevallen wordt verlof met behoud van loon verleend: \n één dag: \n -   bij het overlijden of voor het bijwonen van de begrafenis/crematie  \nvan een van de grootouders, kleinkinderen, schoonouders. \n twee dagen: \n -   bij het overlijden of voor het bijwonen van de begrafenis/crematie  \nvan een van de broers, zusters, ouders en stiefouders; \n -  bij het huwelijk van de werknemer; \n -     bij de bevalling van de echtgenote en bij adoptie. \n vier dagen: \n -   voor de werknemer die als executeur testamentair betrokken is  \nbij het overlijden van een familielid in eerste graad. \n vijf dagen: \n -  bij het overlijden van de echtgenoot (echtgenote) of een kind."
  },
  {
    "page": 11,
    "ocr_used": false,
    "text": "Bijzonder onbetaald verlof \n3. In de volgende gevallen wordt één dag onbetaald verlof verleend, mits de \nwerknemer dit verlof minimaal één maand tevoren heeft aangevraagd: \n -  bij ondertrouw van werknemer;  \n -  bij het huwelijk van een van de kinderen, broers of zussen van werknemer; \n -  bij het 25- of 40-jarig huwelijk van werknemer;  \n -  bij verhuizing van werknemer (maximaal één maal per jaar). \n4. Onbetaald verlof wordt voor één dag verleend, mits één dag tevoren \naangevraagd, bij overlijden of voor het bijwonen van een begrafenis of \ncrematie van een zwager, schoonzuster, schoonzoon, of schoondochter. \n5. Indien werknemer een verzoek doet voor onbetaald verlof dat niet valt \nonder hiervoor genoemde redenen, geldt het volgende: \n -   werkgever heeft te allen tijde, rekening houdend met wederzijdse \nbelangen, het recht de aanvraag van het onbetaald verlof te weigeren \ndan wel te honoreren; \n -  tijdens het onbetaald verlof worden geen vakantierechten opgebouwd; \n -   gedurende het onbetaald verlof mag werknemer geen betaalde arbeid \nelders verrichten. \n6. Voor iedere vorm van onbetaald verlof geldt dat voor zover het verlof \nfinanciële dan wel verzekeringstechnische gevolgen heeft, deze voor \nrekening zijn van werknemer. \nArtikel 40 - ORGANISATIEVERLOF \nEen werknemer die door de ABGP als kaderlid bij de werkgever is aangemeld, \nheeft recht op drie betaalde verlofdagen per jaar, mits deze aantoonbaar \ngebruikt worden voor het bijwonen van vakbondsoverleg. Artikel 41 - OUDERSCHAPSVERLOF \n1. Werknemer heeft recht op onbetaald ouderschapsverlof voor de verzorging \nvan een eigen, pleeg- of stiefkind, mits de arbeidsovereenkomst tenminste \neen jaar heeft geduurd en mits dit kind niet ouder is dan acht jaar. \n2. Voor elke werknemer die recht heeft op ouderschapsverlof geldt dat het \nonbetaald verlof een aaneengesloten periode van ten hoogste zes \nmaanden bedraagt over de helft van de arbeidsduur per week, dan wel \ndrie maanden over de volledige arbeidsduur. \n3. Werknemer dient minimaal drie maanden van tevoren het ouderschaps -\nverlof schriftelijk bij werkgever aan te vragen. \n4. Tijdens het ouderschapsverlof bouwt werknemer uitsluitend vakantie -\nrechten op over de uren die daadwerkelijk worden gewerkt. \n5. Overigens is op het ouderschapsverlof artikel 6:1 van de Wet Arbeid  \nen Zorg van toepassing.\nArtikel 42 - ZWANGERSCHAPS- EN BEVALLINGSVERLOF \nDe vrouwelijke werknemer heeft in verband met haar zwangerschap  \nrecht op zwangerschaps- en bevallingsverlof volgens artikel 6:1 van de  \nWet Arbeid en Zorg.\n18 19"
  },
  {
    "page": 12,
    "ocr_used": false,
    "text": "21 20TOELICHTING\nSociale partners hebben gesproken over de wettelijke mogelijkheden om \naan werkgevers flexibiliteit te geven voor flexwerk en de ketenbepaling.  \nDe vrees bestaat namelijk dat de beperkingen uit de Wet Werk en Zekerheid \nzullen betekenen dat werknemers eerder hun baan kwijt raken, omdat \nhorecaondernemers geen vaste lonen en vaste contracten zullen willen \ngeven. Het gebruiken van de mogelijkheden om in de cao af te wijken van \nartikel 7:668a en artikel 7:628 BW levert dus zowel voordeel voor werknemer \nals voor werkgever op. \n \nUit de wetsgeschiedenis blijkt dat van de afwijkingsmogelijkheden alleen \ngebruik mag worden gemaakt voor concreet in de cao benoemde functies/\nfunctiegroepen. Uitdrukkelijk heeft de Minister over de intrinsieke aard \ngezegd: ‘Zo zal in de horeca de vaste kok niet onder de uitzonderingsmoge -\nlijkheid vallen en een bediende die alleen tijdens drukke periodes werkt \nwel’. Ook is een voorbeeld van een invalkracht genoemd, waarbij uit de aard \nvan zo’n functie volgt dat het om tijdelijk werk gaat. Uit het voorbeeld bij \nincidentele werkzaamheden (invalkracht in het onderwijs) blijkt dat het \nsoort werk wel structureel kan zijn, maar de mate waarin dit werk voorkomt \nincidenteel dient te zijn. \n1.1 Intrinsieke aard/incidentele werkzaamheden zonder vaste omvang \nIn het horecavak is verdisconteerd dat in sommige situaties moeilijk te \nvoorspellen is of en zo ja wanneer er mensen nodig zijn en hoeveel. Denk \naan weersverwachtingen voor een terras of op het strand, een evenement \nwaarvan onduidelijk is of en hoeveel bezoekers er komen of een party die \n(soms last minute) moet worden georganiseerd en waarbij de opkomst \nonzeker is. Ook valt hier een plotselinge ziekmelding van een collega onder.  \nIn het algemeen gaat het er hierbij om dat de werkgever door van buiten \nkomende omstandigheden buiten zijn macht, juist nog wel of juist niet langer \nmensen nodig heeft. Bij een inventarisatie blijkt dat dit soort werk zich op \ndrie vlakken voordoet, te weten bij evenementen, strandwerkzaamheden en \neen algemene categorie invalkracht. In deze situaties is er naar de mening \nvan sociale partners sprake van dat de intrinsieke aard van de bedrijfsvoering \nde verlenging en verhoging van de ketenbepaling vereist. Eveneens is er in \ndeze situaties sprake van werkzaamheden van incidentele aard die geen \nvaste omvang hebben.BIJLAGE 1 bij artikel 18 en 19  \n1.2  Functie/functiegroepen \nOp de drie vlakken evenementen, strand en invalwerk zijn functies/functie -\ngroepen benoemd waarin de intrinsieke aard/incidentele werkzaamheden \nzich in de huidige praktijk voordoen. Voor de toepassing van artikel 18 én \nartikel 19 cao is gekozen voor de volgende functies/functiegroepen: \nEVENEMENT\nFunctiegroep evenementmedewerker: een werknemer die in horeca wordt \ningezet voor een speciale, tijd- en plaatsgebonden gebeurtenis die door een \ninitiatiefnemer bewust is gepland en die gericht is op een bepaalde doelgroep, \nmet een bewust gekozen vorm.\n \nFuncties: evenementkok, evenementmedewerker keuken, -bediening, \n-spoelkeuken, -algemene dienst, -garderobe, -techniek.\n \nSTRAND\nFunctiegroep strandmedewerker: een werknemer die in strandhoreca wordt \ningezet, bij van buiten komende omstandigheden buiten de macht van de \nwerkgever, zoals bijv. bij ziekte of andere verhindering van andere werknemers, \nonverwachte toeloop bijv. vanwege weersomstandigheden of andere plotseling \nontstane werkzaamheden, strandevenementen.\n \nFuncties: strandmedewerker keuken, -bediening, -spoelkeuken, -algemene \ndienst, - strandbedden.\nINVALKRACHT\nFunctiegroep invalkracht: een werknemer die in horeca op afroep wordt \ningezet bij van buiten komende omstandigheden buiten de macht van de \nwerkgever, zoals bijv. bij ziekte of andere verhindering van andere werknemers, \nonverwachte toeloop bijv. vanwege weersomstandigheden of andere plotseling \nontstane werkzaamheden, incidentele evenementen.\n \nFuncties: invalkracht keuken, -bediening, -spoelkeuken, -algemene dienst, \n-terras, -garderobe, -techniek.\nOnder ‘-algemene dienst’ wordt hierboven verstaan: werkzaamheden in  \neen functie niet zijnde medewerker bediening, kok, medewerker keuken,  \nmedewerker spoelkeuken, medewerker terras, medewerker garderobe, \nmedewerker techniek of medewerker strandbedden."
  },
  {
    "page": 13,
    "ocr_used": false,
    "text": "221.3  Toepassing \nIn de cao is opgenomen dat werkgever en werknemer slechts voor werknemers \nin één van de hiervoor genoemde functies gebruik kunnen maken van een \nreeks van arbeidsovereenkomsten voor bepaalde tijd van ten hoogste vier jaar \nen ten hoogste zes arbeidsovereenkomsten voor bepaalde tijd. Ook wordt \nalleen voor werknemers in één van de hiervoor genoemde functies de termijn \nvan het loondoorbetalingsrisico verlengd. NHG zal haar leden voorlichten \nover het gebruik van deze functies en zal erop wijzen dat een werkgever die \nzich niet houdt aan deze cao-bepaling juridische risico’s zal lopen.  \nElke medewerker heeft namelijk het recht om zijn werkgever aan te spreken \nop overtreding van de cao, met alle gevolgen van dien. \n1.4  Anti-misbruikbepaling\nDe sociale partners benadrukken dat misbruik van deze afwijkingsmogelijk -\nheid niet is toegestaan. Het ten onrechte betitelen van een werknemer in \neen functie uit bijlage 1 dan wel ander oneigenlijk gebruik met als doel het \ncreëren van extra flexibiliteit, is verboden. Alleen als de werknemer op basis \nvan objectieve maatstaven ingedeeld kan worden in een functie als vermeld \nin bijlage 1, is toepassing van artikel 18 lid 1 geoorloofd. \nIn het geval de werkgever misbruik maakt van de afwijkingsmogelijkheid, \nleidt dit ertoe dat de arbeidsovereenkomst bij voortduren na de reguliere \nperiode van 24 maanden met desbetreffende werknemer wordt geacht te \nzijn aangegaan voor onbepaalde tijd. \n1.5  Evaluatiebepaling\nAan het einde van de looptijd van de cao zullen partijen de werking van de \nafwijkingsmogelijkheden evalueren, of zoveel eerder als één van de partijen \ndat wenselijk vindt.  WETSARTIKELEN"
  },
  {
    "page": 14,
    "ocr_used": false,
    "text": "25\n 24\nArtikel 15 Wet op de CAO\nEene vereeniging, welke eene collectieve arbeidsovereenkomst heeft aangegaan, \nkan, indien eene der andere partijen bij die overeenkomst of een der leden van dezen \nhandelt in strijd met eene harer of zijner verplichtingen, vergoeding vorderen niet \nalleen voor de schade, welke zij zelve dientengevolge lijdt, doch ook voor die, welke \nhare leden lijden.\nArtikel 16 Wet op de CAO \nVoor zover de schade in ander nadeel dan vermogensschade bestaat, zal als \nvergoeding een naar billijkheid te bepalen bedrag verschuldigd zijn.\nArtikel 7:610b BW\nIndien een arbeidsovereenkomst ten minste drie maanden heeft geduurd, wordt  \nde bedongen arbeid in enige maand vermoed een omvang te hebben gelijk aan de \ngemiddelde omvang van de arbeid per maand in de drie voorafgaande maanden.\nArtikel 7:611 BW\nDe werkgever en de werknemer zijn verplicht zich als een goed werkgever en een \ngoed werknemer te gedragen.\nArtikel 7:616 BW\nDe werkgever is verplicht de werknemer zijn loon op de bepaalde tijd te voldoen.\nArtikel 7:617 BW\n1. De vastgestelde vorm van loon mag niet anders zijn dan: \n a. geld;  \n b.  indien die vorm van loon gewoonte is of wenselijk is wegens de aard van de \nonderneming van de werkgever: zaken, geschikt voor het persoonlijk gebruik \nvan de werknemer en zijn huisgenoten, met uitzondering van alcoholhoudende \ndrank en andere voor de gezondheid schadelijke genotmiddelen;  \n c.  het gebruik van een woning, alsmede verlichting en verwarming daarvan; \n d.  diensten, voorzieningen en werkzaamheden door of voor rekening van de \nwerkgever te verrichten, onderricht, kost en inwoning daaronder begrepen; \n e.  effecten, vorderingen, andere aanspraken en bewijsstukken daarvan en \nbonnen. \n2.  Aan de in lid 1 onder B, C en D bedoelde zaken, diensten en voorzieningen mag \ngeen hogere waarde worden toegekend dan die welke met de werkelijke waarde \ndaarvan overeenkomt. Artikel 7:618 BW\nIndien geen loon is vastgesteld, heeft de werknemer aanspraak op het loon dat ten \ntijde van het sluiten van de overeenkomst voor arbeid als de overeengekomene \ngebruikelijk was of, bij gebreke van een dergelijke maatstaf, op een loon dat met \ninachtneming van de omstandigheden van het geval naar billijkheid wordt bepaald.\nArtikel 7:628 BW\n1.  De werknemer behoudt het recht op het naar tijdruimte vastgestelde loon indien \nhij de overeengekomen arbeid niet heeft verricht door een oorzaak die in redelijk -\nheid voor rekening van de werkgever behoort te komen. \n2. Indien de werknemer krachtens enige wettelijk voorgeschreven verzekering of \nkrachtens enige verzekering of uit enig fonds waarin de deelneming is overeen-  \ngekomen bij of voortvloeit uit de arbeidsovereenkomst, een geldelijke uitkering \ntoekomt, wordt het loon verminderd met het bedrag van die uitkering.\n3. Indien het loon in geld op andere wijze dan naar tijdruimte is vastgesteld, zijn de \nbepalingen van dit artikel van toepassing, met dien verstande dat als loon wordt \nbeschouwd het gemiddelde loon dat de werknemer, wanneer hij niet verhinderd \nwas geweest, gedurende die tijd had kunnen verdienen.\n4.  Het loon wordt echter verminderd met het bedrag van de onkosten die de werknemer \nzich door het niet-verrichten van de arbeid heeft bespaard. \n5. Van lid 1 kan voor de eerste zes maanden van de arbeidsovereenkomst bij schrifte -\nlijke overeenkomst of bij regeling door of namens een daartoe bevoegd bestuurs -\norgaan ten nadele van de werknemer worden afgeweken.\n6. In geval van elkaar opvolgende arbeidsovereenkomsten als bedoeld in artikel 668a \nkan een afwijking als bedoeld in lid 5 voor ten hoogste in totaal zes maanden \nworden overeengekomen.\n7.  Bij collectieve arbeidsovereenkomst of bij regeling door of namens een daartoe \nbevoegd bestuursorgaan kan de periode, bedoeld in lid 5, voor bij die overeen -\nkomst of regeling te bepalen functies worden verlengd, mits de aan die functies \nverbonden werkzaamheden incidenteel van aard zijn en geen vaste omvang hebben.\n8.  Bij regeling van Onze Minister van Sociale Zaken en Werkgelegenheid kan op \nverzoek van de Stichting van de Arbeid worden bepaald dat op bepaalde bedrijfs -\ntakken, of onderdelen daarvan, lid 5, 6 of 7 niet van toepassing is.\n9.  Elk beding dat ten nadele van de werknemer afwijkt van dit artikel is nietig.\nArtikel 7:629 BW\n1.  Voor zover het loon niet meer bedraagt dan het bedrag, bedoeld in artikel 17, \neerste lid, van de Wet financiering sociale verzekeringen, met betrekking tot een WETSARTIKELEN"
  },
  {
    "page": 15,
    "ocr_used": false,
    "text": "27\n 26\nloontijdvak van een dag, behoudt de werknemer voor een tijdvak van 104 weken \nrecht op 70% van het naar tijdruimte vastgestelde loon, maar de eerste 52 weken \nten minste op het voor hem geldende wettelijke minimumloon, indien hij de \nbedongen arbeid niet heeft verricht omdat hij in verband met ongeschiktheid  \nten gevolge van ziekte, zwangerschap of bevalling daartoe verhinderd was.\n2.  In afwijking van lid 1 geldt het in dat lid bedoelde recht voor een tijdvak van zes \nweken voor de werknemer die:\n a.  doorgaans op minder dan vier dagen per week uitsluitend of nagenoeg \nuitsluitend diensten verricht ten behoeve van het huishouden van de natuur -\nlijke persoon tot wie hij in dienstbetrekking staat; of\n b.  de in artikel 7, onderdeel a, van de Algemene Ouderdomswet bedoelde \nleeftijd heeft bereikt.* Indien de ongeschiktheid wegens ziekte een aanvang \nheeft genomen voor de datum waarop de werknemer de in onderdeel b \nbedoelde leeftijd heeft bereikt, geldt vanaf die datum de in dit lid genoemde \ntermijn, voor zover het totale tijdvak niet meer bedraagt dan 104 weken.\n3. De werknemer heeft het in lid 1 bedoelde recht niet:\n a.  indien de ziekte door zijn opzet is veroorzaakt of het gevolg is van een gebrek \nwaarover hij in het kader van een aanstellingskeuring valse informatie heeft \nverstrekt en daardoor de toetsing aan de voor de functie opgestelde belast -\nbaarheidseisen niet juist kon worden uitgevoerd;\n b.  voor de tijd, gedurende welke door zijn toedoen zijn genezing wordt belemmerd \nof vertraagd;\n c.  voor de tijd, gedurende welke hij, hoewel hij daartoe in staat is, zonder \ndeugdelijke grond passende arbeid als bedoeld in artikel 658a lid 4 voor  \nde werkgever of voor een door de werkgever aangewezen derde, waartoe  \nde werkgever hem in de gelegenheid stelt, niet verricht;\n d.  voor de tijd, gedurende welke hij zonder deugdelijke grond weigert mee te \nwerken aan door de werkgever of door een door hem aangewezen deskundige \ngegeven redelijke voorschriften of getroffen maatregelen die erop gericht zijn om \nde werknemer in staat te stellen passende arbeid als bedoeld in artikel 658a \nlid 4 te verrichten;\n e.  voor de tijd, gedurende welke hij zonder deugdelijke grond weigert mee te \nwerken aan het opstellen, evalueren en bijstellen van een plan van aanpak \nals bedoeld in artikel 658a lid 3;\n f.  voor de tijd gedurende welke hij zonder deugdelijke grond zijn aanvraag  \nom een uitkering als bedoeld in artikel 64, eerste lid, van de Wet werk  \nen inkomen naar arbeidsvermogen later indient dan in dat artikel is  \nvoorgeschreven.4.  In afwijking van lid 1 heeft de vrouwelijke werknemer het in dat lid bedoelde \nrecht niet gedurende de periode dat zij zwangerschaps- of bevallingsverlof geniet \novereenkomstig artikel 3:1, tweede en derde lid, van de Wet arbeid en zorg.\n5.  Het loon wordt verminderd met het bedrag van enige geldelijke uitkering die de \nwerknemer toekomt krachtens enige wettelijke voorgeschreven verzekering of \nkrachtens enige verzekering of uit enig fonds waarin de werknemer niet deelneemt, \nvoorzover deze uitkering betrekking heeft op de bedongen arbeid waaruit het \nloon wordt genoten. Het loon wordt voorts verminderd met het bedrag van  \nde inkomsten, door de werknemer in of buiten dienstbetrekking genoten voor \nwerkzaamheden die hij heeft verricht gedurende de tijd dat hij, zo hij daartoe  \nniet verhinderd was geweest, de bedongen arbeid had kunnen verrichten.\n6. De werkgever is bevoegd de betaling van het in het lid 1 bedoelde loon op te \nschorten voor de tijd, gedurende welke de werknemer zich niet houdt aan door de \nwerkgever schriftelijk gegeven redelijke voorschriften omtrent het verstrekken van \nde inlichtingen die de werkgever behoeft om het recht op loon vast te stellen.\n7.  De werkgever kan geen beroep meer doen op enige grond het loon geheel of \ngedeeltelijk niet te betalen of de betaling daarvan op te schorten, indien hij de werk-\n nemer daarvan geen kennis heeft gegeven onverwijld nadat bij hem het vermoeden \nvan het bestaan daarvan is gerezen of redelijkerwijs had behoren te rijzen.\n8.  Artikel 628 lid 3 is van overeenkomstige toepassing.\n9.  Van dit artikel kan ten nadele van de werknemer slechts in zoverre worden \nafgeweken dat bedongen kan worden dat de werknemer voor de eerste twee \ndagen van het in lid 1 of lid 2 bedoelde tijdvak geen recht op loon heeft.\n10.  Voor de toepassing van de leden 1, 2 en 9 worden perioden, waarin de werknemer \nin verband met ongeschiktheid ten gevolge van ziekte, zwangerschap of bevalling \nverhinderd is geweest zijn arbeid te verrichten, samengeteld indien zij elkaar  \nmet een onderbreking van minder dan vier weken opvolgen, of indien zij direct \nvoorafgaan aan en aansluiten op een periode waarin zwangerschaps- of beval -\nlingsverlof wordt genoten als bedoeld in artikel 3:1, tweede en derde lid, van de \nWet arbeid en zorg, tenzij de ongeschiktheid redelijkerwijs niet geacht kan \nworden voort te vloeien uit dezelfde oorzaak.\n11. Het tijdvak van 104 weken, bedoeld in lid 1, wordt verlengd:\n a.  met de duur van de vertraging indien de aanvraag, bedoeld in artikel 64, \neerste lid, van de Wet werk en inkomen naar arbeidsvermogen later wordt \ngedaan dan in of op grond van dat artikel is voorgeschreven;\n b.  met de duur van het verlengde tijdvak dat het Uitvoeringsinstituut werknemers -\nverzekeringen op grond van artikel 24, eerste lid, van de Wet werk en inkomen \nnaar arbeidsvermogen heeft vastgesteld en met de duur van het tijdvak, \nbedoeld in artikel 25, negende lid, eerste zin, van die wet;WETSARTIKELEN"
  },
  {
    "page": 16,
    "ocr_used": false,
    "text": "29\n 28\n c.  met de duur van de verlenging van de wachttijd, bedoeld in artikel 19, eerste \nlid, van de Wet op de arbeidsongeschiktheidsverzekering, indien die wachttijd \nop grond van het zevende lid van dat artikel wordt verlengd; en\n d.   met de duur van het tijdvak dat het Uitvoeringsinstituut werknemersverzekeringen \nop grond van artikel 71a, negende lid, van de Wet op de arbeidsongeschiktheids -\nverzekering heeft vastgesteld.\n12. Indien de werknemer passende arbeid als bedoeld in artikel 658a lid 4 verricht, \nblijft de arbeidsovereenkomst onverkort in stand.\n13. Voor de toepassing van lid 2, aanhef en onderdeel a, wordt onder het verrichten \nvan diensten ten behoeve van een huishouden mede verstaan het verlenen van \nzorg aan de leden van dat huishouden.\n*  In afwijking van de wettekst is de doorbetalingsperiode voor AOW-ers tot nader \nbericht geen zes maar dertien weken.\nArtikel 7:638 lid 2 BW\n2. Voorzover in de vaststelling van de vakantie niet is voorzien bij schriftelijke \novereenkomst dan wel bij of krachtens collectieve arbeidsovereenkomst of \nregeling door of namens een daartoe bevoegd bestuursorgaan of de wet, stelt  \nde werkgever de tijdstippen van aanvang en einde van de vakantie vast overeen -\nkomstig de wensen van de werknemer tenzij gewichtige redenen zich daartegen \nverzetten. Indien de werkgever niet binnen twee weken nadat de werknemer  \nzijn wensen schriftelijk heeft kenbaar gemaakt, schriftelijk aan de werknemer \ngewichtige redenen heeft aangevoerd, is de vakantie vastgesteld overeenkomstig \nde wensen van de werknemer. \nArtikel 7:655 BW\n1.  De werkgever is verplicht aan de werknemer een schriftelijke of elektronische \nopgave te verstrekken met ten minste de volgende gegevens:\n a. naam en woonplaats van partijen;\n b. de plaats of plaatsen waar de arbeid wordt verricht;\n c. de functie van de werknemer of de aard van zijn arbeid;\n d. het tijdstip van indiensttreding;\n e.  indien de overeenkomst voor bepaalde tijd is gesloten, de duur van de \novereenkomst;\n f.  de aanspraak op vakantie of de wijze van berekening van de aanspraak; \n g.    de duur van de door partijen in acht te nemen opzegtermijnen of de wijze  \nvan berekening van deze termijnen; h.   het loon en de termijn van uitbetaling alsmede, indien het loon afhankelijk is \nvan de uitkomsten van de te verrichten arbeid, de per dag of per week aan te \nbieden hoeveelheid arbeid, de prijs per stuk en de tijd die redelijkerwijs met \nde uitvoering is gemoeid;\n i.  de gebruikelijke arbeidsduur per dag of per week;\n j.  of de werknemer gaat deelnemen aan een pensioenregeling;\n k.  indien de werknemer voor een langere termijn dan een maand werkzaam zal \nzijn buiten Nederland, mede de duur van die werkzaamheid, de huisvesting, \nde toepasselijkheid van de Nederlandse sociale verzekeringswetgeving dan \nwel opgave van de voor de uitvoering van die wetgeving verantwoordelijke \norganen, de geldsoort waarin betaling zal plaatsvinden, de vergoedingen \nwaarop de werknemer recht heeft en de wijze waarop de terugkeer  \ngeregeld is; \n l.  de toepasselijke collectieve arbeidsovereenkomst of regeling door of namens \neen daartoe bevoegd bestuursorgaan;\n m.  of de arbeidsovereenkomst een uitzendovereenkomst is als bedoeld in  \nartikel 690. \n2.  Voor zover de gegevens, bedoeld in lid 1, onderdelen a tot en met j, zijn vermeld \nin een schriftelijk aangegane arbeidsovereenkomst of in de opgave, bedoeld in \nartikel 626, kan vermelding achterwege blijven. Voor zover de gegevens, bedoeld \nin het eerste lid, onderdelen f tot en met i, zijn vermeld in een toepasselijke \ncollectieve arbeidsovereenkomst of regeling door of namens een daartoe \nbevoegd bestuursorgaan, kan worden volstaan met een verwijzing naar deze \novereenkomst of regeling.\n3.  De werkgever verstrekt de opgave binnen een maand na de aanvang van de \nwerkzaamheden of zo veel eerder als de overeenkomst eindigt. De gegevens, \nbedoeld in lid 1, onderdeel k, worden verstrekt voor het vertrek. De opgave wordt \ndoor de werkgever ondertekend. Indien de opgave elektronisch wordt verstrekt, \nis deze voorzien van een elektronische handtekening die voldoet aan de eisen, \nbedoeld in artikel 15a lid 2 van Boek 3. Wijziging in de gegevens wordt binnen \neen maand nadat de wijziging van kracht is geworden, aan de werknemer \nschriftelijk of elektronisch medegedeeld, tenzij deze voortvloeit uit wijziging van \neen wettelijk voorschrift, collectieve arbeidsovereenkomst of regeling door of \nnamens een daartoe bevoegd bestuursorgaan.\n4.  Indien de overeenkomst betreft het doorgaans op minder dan vier dagen per \nweek uitsluitend of nagenoeg uitsluitend verrichten van huishoudelijke of \npersoonlijke diensten ten behoeve van een natuurlijk persoon, behoeft de \nwerkgever slechts op verlangen van de werknemer de gegevens te verstrekken. WETSARTIKELEN"
  },
  {
    "page": 17,
    "ocr_used": false,
    "text": "31\n 30\n5.  De werkgever die weigert de opgave te verstrekken of daarin onjuiste mede-  \ndelingen opneemt, is jegens de werknemer aansprakelijk voor de daardoor \nveroorzaakte schade.\n6.  De leden 1 tot en met 5 zijn van overeenkomstige toepassing op een overeen -\nkomst die de voorwaarden regelt van een of meer arbeidsovereenkomsten die \npartijen zullen sluiten indien na oproep arbeid wordt verricht, en op het aangaan \nvan een andere overeenkomst dan een arbeidsovereenkomst, al dan niet gevolgd \ndoor andere soortgelijke overeenkomsten, waarbij de ene partij, natuurlijk \npersoon, zich verbindt voor de andere partij tegen beloning arbeid te verrichten, \ntenzij deze overeenkomst wordt aangegaan in beroep of bedrijf. Op de in dit lid \nbedoelde overeenkomsten is artikel 654 van overeenkomstige toepassing.\n7. Indien lid 6 van toepassing is, wordt in de opgave, bedoeld in lid 1, tevens vermeld \nwelke overeenkomst is aangegaan.\n8. De werkgever verstrekt de elektronische opgave op zodanige wijze dat deze door \nde werknemer kan worden opgeslagen en voor hem toegankelijk is ten behoeve \nvan latere kennisneming.\n9. Voor het verstrekken van een elektronische opgave is uitdrukkelijke instemming \nvan de werknemer vereist.\n10. Een beding in strijd met dit artikel is nietig.\nArtikel 7:668a lid 1 en 2 BW\n1. Vanaf de dag dat tussen dezelfde partijen: \n a.  arbeidsovereenkomsten voor bepaalde tijd elkaar met tussenpozen van ten \nhoogste zes maanden hebben opgevolgd en een periode van 24 maanden, \ndeze tussenpozen inbegrepen, hebben overschreden, geldt met ingang van \ndie dag de laatste arbeidsovereenkomst als aangegaan voor onbepaalde tijd; \n b.  meer dan drie voor bepaalde tijd aangegane arbeidsovereenkomsten elkaar \nhebben opgevolgd met tussenpozen van ten hoogste zes maanden, geldt de \nlaatste arbeidsovereenkomst als aangegaan voor onbepaalde tijd.\n2.  Lid 1 is van overeenkomstige toepassing op elkaar opvolgende arbeidsovereen -\nkomsten tussen een werknemer en verschillende werkgevers, die, ongeacht of \ninzicht bestaat in de hoedanigheid en geschiktheid van de werknemer, ten \naanzien van de verrichte arbeid redelijkerwijze geacht moeten worden elkaars \nopvolger te zijn.\nArtikel 3:1 Wet arbeid en zorg\n1.  De vrouwelijke werknemer heeft in verband met haar bevalling recht op  \nzwangerschaps- en bevallingsverlof.2.  Het recht op zwangerschapsverlof bestaat vanaf zes weken voor de dag na de \nvermoedelijke datum van bevalling, of vanaf tien weken voor die dag indien het \neen zwangerschap van meer dan één kind betreft, zoals aangegeven in een aan \nde werkgever overgelegde schriftelijke verklaring van een arts of verloskundige, \ntot en met de dag van de bevalling. Het zwangerschapsverlof gaat in uiterlijk vier \nweken voor de dag na de vermoedelijke datum van bevalling of uiterlijk acht \nweken voor die dag indien het een zwangerschap van meer dan één kind betreft.\n3.  Het bevallingsverlof gaat in op de dag na de bevalling en bedraagt tien aaneen- \ngesloten weken vermeerderd met het aantal dagen dat het zwangerschapsverlof \ntot en met de vermoedelijke datum van bevalling, dan wel, indien eerder gelegen, tot \nen met de werkelijke datum van bevalling, minder dan zes weken heeft bedragen.\n4.  Voor de toepassing van het derde lid worden dagen waarover de vrouwelijke \nwerknemer op grond van artikel 29a, tweede lid, van de Ziektewet ziekengeld \nheeft genoten in de periode dat zij recht heeft op zwangerschapsverlof, maar dat \nverlof nog niet is ingegaan, aangemerkt als dagen waarover zij zwangerschaps -\nverlof heeft genoten.\n5. Als een kind tijdens het bevallingsverlof vanwege zijn medische toestand in een \nziekenhuis is opgenomen, wordt het bevallingsverlof verlengd met het aantal \nopnamedagen, te rekenen vanaf de achtste dag van opname tot en met de laatste \ndag van het bevallingsverlof tot een maximum van tien weken. De in de eerste zin \nbedoelde verlenging van het bevallingsverlof is uitsluitend van toepassing voor \nzover de ziekenhuisopname langer duurt dan het aantal dagen waarmee het \nbevallingsverlof als gevolg van de werkelijke datum van bevalling op grond van \nhet derde lid wordt verlengd.\n6. In afwijking van het derde lid kan de vrouwelijke werknemer de werkgever \nverzoeken het bevallingsverlof op te delen na 6 weken waarop het recht op dat \nverlof is ingegaan. De vrouwelijke werknemer kan dit deel van het verlof opnemen \ngedurende het tijdvak van 30 weken, welk tijdvak aanvangt de dag nadat het \nbevallingsverlof is opgedeeld. Het verzoek wordt gedaan uiterlijk drie weken \nnadat het verlof is ingegaan.\n7. De omvang van het bevallingsverlof dat is opgedeeld en dat later wordt opgenomen \nis gelijk aan de arbeidsduur per week ten tijde van het bevallingsverlof dat volgt \nna de werkelijke datum van de bevalling.\n8. De werkgever stemt uiterlijk twee weken nadat het verzoek, bedoeld in het zesde lid, \nis gedaan in met het verzoek, tenzij een zwaarwegend bedrijfs- of dienstbelang \nzich hiertegen verzet.\n9. Ingeval van toepassing van het vijfde lid, ziet het verzoek, bedoeld in het zesde lid, \nop de periode na afloop van de verlenging, bedoeld in het vijfde lid.WETSARTIKELEN"
  },
  {
    "page": 18,
    "ocr_used": false,
    "text": "32\nArtikel 4:1 Wet arbeid en zorg\n1. De werknemer heeft recht op verlof met behoud van loon voor een korte, naar \nbillijkheid te berekenen tijd, wanneer hij zijn arbeid niet kan verrichten wegens:\n a.  onvoorziene omstandigheden die een onmiddellijke onderbreking van de \narbeid vergen;\n b. zeer bijzondere persoonlijke omstandigheden;\n c.  een door wet of overheid, zonder geldelijke vergoeding, opgelegde verplichting, \nwaarvan de vervulling niet in zijn vrije tijd kon plaatsvinden;\n d. de uitoefening van het actief kiesrecht.\n2. Onder zeer bijzondere persoonlijke omstandigheden worden in ieder geval begrepen: \n a.  de bevalling van de echtgenote, de geregistreerde partner of de persoon met \nwie de werknemer ongehuwd samenwoont;\n b.  het overlijden en de lijkbezorging van een van zijn huisgenoten of een van zijn \nbloed- en aanverwanten in de rechte lijn en in de tweede graad van de zijlijn;\n c.  spoedeisend, onvoorzien of redelijkerwijze niet buiten werktijd om te plannen \narts- of ziekenhuisbezoek door de werknemer of de noodzakelijke begeleiding \ndaarbij van de personen, bedoeld in artikel 5:1;\n d.   noodzakelijke verzorging op de eerste ziektedag van de personen, bedoeld  \nin artikel 5:1.\nArtikel 6:1 Wet arbeid en zorg\n1. De werknemer die als ouder in familierechtelijke betrekking staat tot een kind, \nheeft recht op verlof zonder behoud van loon. Indien de werknemer met ingang \nvan hetzelfde tijdstip tot meer dan één kind in familierechtelijke betrekking komt \nte staan, bestaat er ten aanzien van ieder van die kinderen recht op verlof.\n2. De werknemer die blijkens de basisregistratie personen op hetzelfde adres \nwoont als een kind en duurzaam de verzorging en de opvoeding van dat kind als \neigen kind op zich heeft genomen, heeft recht op verlof zonder behoud van loon. \nIndien de werknemer met het oog op adoptie met ingang van hetzelfde tijdstip  \nde verzorging en opvoeding van meer dan één kind op zich heeft genomen, \nbestaat er ten aanzien van ieder van die kinderen recht op verlof. In alle andere \ngevallen waarin de in de eerste volzin gestelde voorwaarden voor meer dan één \nkind met ingang van hetzelfde tijdstip worden vervuld, bestaat er slechts recht  \nop één keer verlof.\n3. Indien de arbeid buiten Nederland wordt verricht heeft de werknemer recht op \nhet verlof bedoeld in dit artikel, tenzij een zwaarwegend bedrijfs- of dienstbelang \nzich hiertegen verzet.WETSARTIKELEN"
  },
  {
    "page": 19,
    "ocr_used": false,
    "text": "NHG\nNederlands Horeca Gilde\nPostbus 111\n1000 AC  Amsterdam\nT  0900 9567\nE  info@horecagilde.nl\nwww.horecagilde.nlABGP\nDe onafhankelijke vakorganisatie\nLangsom 3a\n1066 EW  Amsterdam\nT  020 667 25 55\nE  info@abgp.nl\nwww.abgp.nl"
  }
]