{
  "General information": [
    "1 JANUARI 2024 TOT EN MET 31 DECEMBER 2025",
    "Dit is de dertiende uitgave van de Cao universitair medische centra (Cao umc), aangepast naar\naanleiding van het cao-akkoord voor de Cao umc 2024-2025 van 1 april 2024. De integrale\nversie van het cao-akkoord is opgenomen als Bijlage S bij deze cao.",
    "De inhoud van deze dertiende uitgave bevat de arbeidsvoorwaarden die met ingang van\n\n1 januari 2024 gelden, tenzij anders aangegeven. Deze cao is ook opgenomen in de app\n\nCao umc.",
    "ARTIKEL 1.10  Werkingssfeer Cao umc\n1 De Cao umc is van toepassing op de arbeidsovereenkomsten tussen de volgende \nwerkgevers en hun medewerkers:\na De Stichting Amsterdam UMC in Amsterdam, handelend onder de naam  \nAmsterdam UMC. \nb De publiekrechtelijke rechtspersoon Academisch Ziekenhuis Rotterdam in Rotterdam, \nhandelend onder de naam Erasmus Universitair Medisch Centrum Rotterdam  \n(Erasmus MC).\nc De publiekrechtelijke rechtspersoon Academisch Ziekenhuis Leiden in Leiden, handelend \nonder de naam Leids Universitair Medisch Centrum (LUMC).\nd De publiekrechtelijke rechtspersoon academisch ziekenhuis Maastricht in Maastricht, \ntevens handelend onder de naam Maastricht UMC+.\ne De publiekrechtelijke rechtspersoon Academisch Ziekenhuis Groningen in Groningen, \nhandelend onder de naam Universitair Medisch Centrum Groningen (UMCG).\nf De Stichting Radboud universitair medisch centrum in Nijmegen, tevens handelend \nonder de naam Radboudumc.\ng De publiekrechtelijke rechtspersoon Universitair Medisch Centrum Utrecht in Utrecht, \nhandelend onder de naam UMC Utrecht.\n2 De Cao umc geldt niet voor de vakantiekracht, tenzij uit een specifieke bepaling volgt dat die \nbepaling (ook) voor de vakantiekracht geldt.\n3 De Cao umc geldt niet voor de leden van de raad van bestuur van de in lid 1 onder a en f \ngenoemde werkgevers en de raad van toezicht.\n4 Als de werkgever een afzonderlijke regeling van toepassing verklaart, is de Cao umc niet van \ntoepassing op:\n1 Medewerkers die op afroep, al dan niet regelmatig, korte tijd werken.\n2 Medewerkers die alleen tijdens de weekeinden werken.\n3 Medewerkers die als uurdocent enkele lessen geven.\n5 Stagiairs en coassistenten hebben geen arbeidsovereenkomst. De bepalingen voor stagiairs \nen coassistenten staan in bijlage G van deze cao. Het umc past deze bepalingen op zijn \nstagiairs en coassistenten toe.",
    "ARTIKEL 1.11  Looptijd collectieve arbeidsovereenkomst\nPartijen zijn deze cao aangegaan voor de periode van 1 januari 2024 tot en met  \n31 december 2025.  \nIndien deze cao niet twee maanden voor het verstrijken van de looptijd door een van de \npartijen schriftelijk is opgezegd, wordt de looptijd met een jaar verlengd."
  ],
  "Wage information": [
    "A.   Salarisschalen 92\nAa.   Salarisschalen middengroepen patiëntenzorg 96\nB.   Salarisschaal arts-assistenten (schaal 11a) 98\nC.   Salarisschalen academisch medisch specialisten 99\nD.   Salarisschalen leerlingen en onderzoekers in opleiding 100\nDa.   Salarisschaal Wet Banenafspraak 101\nE.   Vloer vakantie-uitkering 101\nF.   Waarnemingstoelage 102",
    "ARTIKEL 4.1  Betaling van het salaris\n1 De werkgever betaalt het salaris aan de medewerker maandelijks uit.\n2 Het salaris is een bedrag per maand dat is opgenomen in de salarisschalen die staan \nvermeld in de bijlagen A, Aa, B, C, D en Da van deze cao.\n3 Als het salaris lager is dan het maandbedrag van het minimumloon voor medewerkers van \ndezelfde leeftijd, betaalt de werkgever de betreffende medewerker in afwijking van het \ntweede lid het minimumloon uit, of kent hem een toelage toe ten bedrage van het verschil.\n4 Vanaf 1 januari 2022 hanteren de umc’s voor de salarisschalen in de bijlagen A, Aa, B en C \neen minimumloon van € 14 bruto per uur. Dit is verwerkt in de salarisschalen in de bijlagen. \nVoor bijlage D, Klinische periode Schaal A en B geldt een minimum loon van ten minste € 14 \nbruto per uur voor leerlingen van 21 jaar en ouder.\n5 De werkgever betaalt de medewerker die voor een deel van het jaar in dienst is het salaris \nmaandelijks uit op basis van de gemiddelde arbeidsduur, zijnde de arbeidsduur voor dat jaar \ngedeeld door het aantal maanden dat hij in dat jaar in dienst is.\n6 Bij ontslag verrekent de werkgever te veel of te weinig aan de medewerker uitbetaald loon.",
    "ARTIKEL 4.1.1  Collectieve salarisverhogingen\nDe salarisbedragen in de salarisschalen worden als volgt structureel verhoogd:\n• per 1 mei 2024 met 4%, tot het maximum van schaal 11 bij een volledige arbeidsduur  \n(= maximaal € 246 bruto per maand). \n• per 1 juli 2025 met 3% tot het maximum van schaal 11 bij een volledige arbeidsduur  \n(= maximaal € 192 bruto per maand).\nIndien de consumentenprijsindex (cpi) afgeleid 2025, zoals geraamd door het CPB, met \npeildatum Prinsjesdag 2024, meer bedraagt dan 3,5%, treden partijen met elkaar in overleg.\nDe salarisbedragen in de salarisschalen van leerlingen en onderzoekers in opleiding die staan \nvermeld in bijlage D groeien mee met de beloningsafspraken en worden per 1 mei 2024 \nstructureel met 4% verhoogd en per 1 juli 2025 structureel met 3%.\nDeze collectieve salarisverhogingen zijn verwerkt in bijlagen A, Aa, B, C en D. De salaris-\nbedragen zijn afgerond op hele euro’s.",
    "ARTIKEL 4.2  Functiewaardering\n1 De werkgever waardeert de aan de medewerker opgedragen functie met het \nfunctiewaarderingssysteem FUWAVAZ.\n2 FUWAVAZ is niet van toepassing op functies van medewerkers genoemd in hoofdstuk 13, 14, \n15, 16 en 17, op overige artsenfuncties en op functies van leerlingen. Voor artsen, leerlingen \nen onderzoekers in opleiding gelden specifieke salarisschalen en waar dat niet het geval is \nbepaalt de werkgever de salarisschaal binnen de beloningsverhoudingen in het umc.\n3 De waardering van functies geschiedt op basis van functietyperingen. Een functietypering is \neen zodanige beschrijving van de inhoud van de functie, dat de bijbehorende salarisschaal \nmet behulp van FUWAVAZ is vast te stellen.\n4 Als een functie bestaat uit een combinatie van verschillend gewaardeerde functies uit twee \nfunctiefamilies geldt de schaal van de hoger gewaardeerde functie alleen als de medewerker \nalle taken van deze functie volledig uitvoert voor ten minste de helft van de voor hem \ngeldende arbeidsduur.\n5 De werkgever kan besluiten de inhoud van een functie te typeren met een FUWAVAZ-\nnormfunctie, indien de aan de medewerker opgedragen werkzaamheden daarmee in \nvoldoende mate worden beschreven. In dat geval geldt de bij de normfunctie behorende \nsalarisschaal.",
    "6 FUWAVAZ is evenmin van toepassing op medewerkers die zijn opgenomen in het \nDoelgroepenregister van de Wet Banenafspraak. Voor hen geldt met ingang van  \n1 januari 2019 een aparte salarisschaal die start bij het minimumloon en via acht gelijke \nperiodieken oploopt naar het maximum van 120% van het minimumloon, als vermeld in \nBijlage Da (Salarisschaal Wet Banenafspraak). Onder minimumloon wordt verstaan het van \noverheidswege vastgestelde minimumloon voor 21 jaar en ouder Indien op de functie van \neen medewerker uit het Doelgroepenregister van de Wet Banenafspraak wel een \nnormfunctie of organieke functie van toepassing is en de medewerker oefent deze functie \nnaar aard en omvang volledig uit, dan wordt hij ingeschaald in de bij die functie behorende \nsalarisschaal.",
    "ARTIKEL 4.3  Inschaling en salarisgarantieregeling\n1 De werkgever bepaalt de salarisschaal voor de medewerker met inachtneming van de voor \nzijn functie vastgestelde waarderingsuitkomst, alsmede met inachtneming van bijzondere \nregelingen ter bepaling van de voor de medewerker geldende salarisschaal. Aanloopschalen \nworden niet gebruikt.\n2 Bij indiensttreding kent de werkgever de medewerker het salaris toe dat in de voor hem \ngeldende salarisschaal is vermeld achter het salarisnummer 0.\n3 De werkgever kan gemotiveerd besluiten dat de medewerker de opgedragen functie nog \nniet volledig kan vervullen omdat hij nog niet aan de functie-eisen voldoet. In dat geval kan \nde medewerker één schaal lager worden ingeschaald. Bovendien wordt een \nscholingstraject afgesproken. Als de werkgever van deze afwijkingsmogelijkheid gebruik \nmaakt, deelt hij de medewerker vooraf mee op basis van welke criteria en op welk moment \nhij zal beoordelen of de functie volledig aan de medewerker kan worden opgedragen.\n4 De werkgever kan door het toekennen van een hoger salaris afwijken van het tweede lid.\n5 Als voor de medewerker bij overgang naar een andere functie een salarisschaal gaat gelden \nmet een lager maximumsalaris dan de reeds voor hem geldende schaal, behoudt hij in ieder \ngeval zijn salaris. Als dit salaris hoger is dan het maximum van de nieuwe salarisschaal, \nontvangt hij voor het verschil een toelage. Bij een algemene verhoging van het salaris wordt \nde toelage eveneens verhoogd.\n Bij overgang naar een andere functie op of na 1 april 2015 geldt tevens dat als de \nmedewerker het maximum van zijn oude schaal nog niet had bereikt hij door verhoging \nvan de toelage de uitloop in zijn oude schaal behoudt conform de systematiek van artikel \n4.3.1 lid 4.",
    "ARTIKEL 4.4  Eindejaarsuitkering\n1 De medewerker heeft recht op een eindejaarsuitkering van 8,3% van de voor de \nmedewerker geldende berekeningsgrondslag. Uitbetaling geschiedt bij de salarisbetaling van \nnovember. De medewerker die vóór 1 november uit dienst treedt, heeft eveneens recht op \neen eindejaarsuitkering. Uitbetaling geschiedt uiterlijk in de eerste maand volgend op de \nmaand van uitdiensttreding.\n2 De eindejaarsuitkering wordt berekend over de som van de salarissen inclusief de in  \nartikel 4.3 genoemde toelagen die de medewerker in de periode van 1 december van het \nvoorgaande kalenderjaar tot en met 30 november van het lopende kalenderjaar ontvangt.\n3 De eindejaarsuitkering wordt ten minste berekend over het salaris dat in bijlage A is vermeld \nachter het salarisnummer 10 van salarisschaal 7.",
    "ARTIKEL 4.5  Vakantie-uitkering\n1 De medewerker heeft recht op een vakantie-uitkering ten bedrage van 8% van het door hem \nontvangen loon.\n2 De vakantie-uitkering bedraagt ten minste het in bijlage E opgenomen bedrag per maand.\n3 Als de medewerker op grond van artikel 8.5 (doorbetaling loon) 70% dan wel 85% van zijn \nloon ontvangt, wordt hij voor de toepassing van het eerste lid geacht 100% van zijn loon te \nontvangen.",
    "ARTIKEL 4.7.1 Functioneringstoelage\n1 De werkgever kan de medewerker die het maximumsalaris van de voor hem geldende \nsalarisschaal heeft bereikt een functioneringstoelage toekennen, indien naar zijn oordeel \nsprake is van zeer goede of uitstekende vervulling van de functie.\n2 De functioneringstoelage wordt toegekend voor de duur van een jaar. Indien daar op \ngrond van bijzondere omstandigheden aanleiding toe bestaat, kan de werkgever besluiten \nde toelage voor een langere duur toe te kennen.\n3 De functioneringstoelage bedraagt ten hoogste 10% van het voor de medewerker \ngeldende salaris.",
    "ARTIKEL 4.7.2  Waarnemingstoelage\n1 Indien een medewerker tijdelijk een functie waarneemt waarvoor een hogere schaal geldt \ndan voor zijn eigen functie, blijft de voor hem geldende salarisschaal van toepassing. De \nwerkgever kan hem voor de duur van die waarneming een toelage toekennen.\n2 Onder waarneming wordt verstaan het in opdracht van de werkgever tijdelijk uitoefenen \nvan een andere functie dan die van de medewerker zelf.",
    "ARTIKEL 4.7.3  Toelage onregelmatige dienst\n1 De medewerker voor wie één van de schalen 1 tot en met 11 van bijlage A of een \nsalarisschaal van bijlage Aa, B, D of Da van deze cao geldt, heeft recht op een toelage \nonregelmatige dienst voor het, anders dan bij wijze van overwerk, regelmatig of vrij \nregelmatig verrichten van arbeid op andere tijden dan op de dagen maandag tot en met \nvrijdag tussen 07.00 uur en 20.00 uur en zaterdag tussen 8.00 uur en 12.00 uur.\n2 De toelage onregelmatige dienst wordt tijdens de vakantie ook doorbetaald. Hiervoor stelt \nde werkgever een gemiddeld bedrag vast op basis van de toegekende toelagen in de \ntwaalf kalendermaanden voorafgaand aan de maand waarin de medewerker met vakantie \nis. Indien de medewerker nog geen twaalf kalendermaanden in dienst is geweest, wordt \nhet gemiddelde bedrag vastgesteld op het gemiddelde in de kalendermaanden tot aan de \nmaand waarin de medewerker met vakantie is.\n3 De medewerker in schaal 11 van bijlage A van deze cao heeft het recht op een toelage \nonregelmatige dienst als bedoeld in lid 1 met ingang van 1 januari 2022.",
    "ARTIKEL 4.7.3.1  Berekening toelage\n1 De toelage onregelmatige dienst bedraagt per gewerkt uur een percentage van het voor de \nmedewerker geldende salaris per uur en wel:\na 47% voor de uren op maandag tot en met vrijdag tussen 00.00 uur en 07.00 uur en  \nna 20.00 uur, alsmede voor de uren op zaterdag tussen 00.00 uur en 08.00 uur en  \nna 12.00 uur;\nb 72% voor de uren op zon- en feestdagen, als bedoeld in artikel 6.1, derde lid \n(arbeidsduur).\n2 De toelage wordt met ingang van 1 januari 2023 berekend over ten hoogste het salaris per \nuur afgeleid van salarisschaal 10, salarisnummer 12 (bijlage A).",
    "ARTIKEL 4.7.4  Bereikbaarheids-, aanwezigheids- en consignatiedienst\n1 Een bereikbaarheidsdienst is een aaneengesloten periode van ten hoogste 24 uren waarin \nde medewerker, zo nodig naast het verrichten van de bedongen arbeid, verplicht is om \nbereikbaar te zijn om op oproep zo spoedig mogelijk de bedongen arbeid te verrichten.\n2 Een aanwezigheidsdienst is een aaneengesloten periode van ten hoogste 24 uren waarin \nde medewerker, zo nodig naast het verrichten van de bedongen arbeid, verplicht is op de \narbeidsplaats aanwezig te zijn om op oproep zo spoedig mogelijk de bedongen arbeid te \nverrichten. Planbare werkzaamheden worden ingeroosterd, zodat aanwezigheidsdiensten \nzoveel mogelijk kunnen worden voorkomen.\n3 Een consignatiedienst is een periode tussen twee opeenvolgende diensten of tijdens een \npauze, waarin de medewerker uitsluitend verplicht is bereikbaar te zijn om in geval van \nonvoorziene omstandigheden op oproep zo spoedig mogelijk de bedongen arbeid te \nverrichten.",
    "ARTIKEL 4.7.4.1  Berekening toelage\n1 De medewerker heeft recht op een toelage als hem bereikbaarheids-, aanwezigheids- of \nconsignatiediensten worden opgedragen. \n2 De toelage bestaat met ingang van 1 januari 2024 uit een vast bedrag per uur \nbereikbaarheid, ongeacht de salarisschaal van de medewerker: \n \nMaandag t/m vrijdag Zaterdag, zondag en feestdagen\nToelage bereikbaarheids-dienst \nen consignatiedienst € 5 bruto per uur € 10 bruto per uur\nToelage aanwezigheidsdienst € 6,25 bruto per uur € 12,50 bruto per uur\n3 Voor de consignatiedienst geldt dat de toelage alleen wordt toegekend aan medewerkers \ntot salarisschaal 15.",
    "ARTIKEL 4.7.4.2  Verrichte arbeid tijdens diensten\n1 De medewerker heeft recht op compensatie voor de tijd gedurende welke hij tijdens een \nbereikbaarheids-, aanwezigheids- of consignatiedienst werkzaamheden heeft verricht. De \nwerkgever bepaalt na overleg met de medewerker of de compensatie bestaat uit verlof \ngelijk aan het aantal gewerkte uren of uit een bedrag in geld op basis van het voor de \nmedewerker geldende salaris per uur.\n2 De medewerker voor wie één van de schalen 1 tot en met 11 van bijlage A of een \nsalarisschaal van bijlage Aa, B, D of Da van deze cao geldt, heeft naast de in het eerste lid \ngenoemde compensatie recht op de volgende vergoeding voor de verrichte arbeid per \ngewerkt uur:\na 47% van het salaris per uur voor de uren op maandag tot en met vrijdag tussen 00.00 \nuur en 07.00 uur en na 20.00 uur, alsmede voor de uren op zaterdag tussen 00.00 uur \nen 08.00 uur en na 12.00 uur;\nb 72% van het salaris per uur voor de uren op zondag of een feestdag, als bedoeld in \nartikel 6.1, derde lid (arbeidsduur).\n3 De vergoeding als bedoeld in lid 2 wordt berekend over ten hoogste het salaris per uur \nafgeleid van salarisschaal 10, salarisnummer 12 (bijlage A).",
    "ARTIKEL 4.7.8.1  Omkleedtoelage\nDe medewerker voor wie één van de schalen 1 tot en met 10 van bijlage A, een salarisschaal \nvan bijlage Aa, bijlage D, of bijlage Da van deze cao geldt en die verplicht is tot het dragen van \nwerkkleding (als bedoeld in artikel 4.7.8) ontvangt voor de omkleedtijd – in afwijking van artikel \n4.3 – een toelage van € 80 bruto per maand, op basis van een volledige arbeidsduur.",
    "ARTIKEL 4.8  Arbeidsmarkttoelage/Bindingspremie\nDe werkgever kan de medewerker om redenen van werving of behoud een arbeidsmarkt-\ntoelage of bindingspremie toekennen.",
    "ARTIKEL 5.3  Woon-werkverkeer\nDe werkgever vergoedt de reiskosten woon-werkverkeer als volgt:\na  De medewerker die anders dan met het openbaar vervoer naar het werk reist (bijv. fiets, \nlopend of auto), ontvangt een reiskostenvergoeding voor woon-werkverkeer van 18 cent \nper kilometer, gemaximeerd op 40 kilometer enkele reis. Deze maximering geldt niet voor \nfiets of lopend; \nb  De medewerker met een reisafstand woon-werk van 7 kilometer of meer enkele reis, die \nmet het openbaar vervoer naar het werk reist, komt in aanmerking voor 100% vergoeding \nvan de OV-kosten (2de klas). Voor de medewerker met een reisafstand minder dan  \n7 kilometer enkele reis geldt sub a;\nc Conform de fiscale regelgeving is de kilometervergoeding voor woon-werkverkeer \ngekoppeld aan het aantal dagen waarop de medewerker naar de werklocatie reist;\nd  Ieder umc zorgt voor een fietsregeling waarmee de medewerker op fiscaal vriendelijke \nwijze een fiets kan aanschaffen.\nLokale regels over fiscale uitruil van reiskosten tot het fiscaal maximale vergoedingsbedrag \nblijven bestaan.\nDit artikel treedt in werking op 1 oktober 2024, waarbij de afspraak is dat de medewerker voor \néén vervoersvorm kan kiezen, tenzij dit lokaal anders kan worden ingericht. Met ingang van  \n1 januari 2025 kan de medewerker kiezen voor verschillende vervoersvormen."
  ],
  "Pension information": [
    "ABP Algemeen Burgerlijk Pensioenfonds (Stichting Pensioenfonds ABP)",
    "pensioenreglement ABP : het pensioenreglement van de Stichting Pensioenfonds ABP;",
    "ARTIKEL 3.3  Extra persoonlijk budget\nDe medewerker die geboren is voor 1958 en de AOW-gerechtigde leeftijd nog niet heeft \nbereikt, heeft recht op een extra persoonlijk budget. Het extra persoonlijk budget is van de \nmedewerker en bedoeld om de medewerker te stimuleren in zijn ontwikkeling, met als doel \neen duurzame inzetbaarheid.",
    "ARTIKEL 3.3.2  Aanwending\n1 Doel van de aanwending van het extra persoonlijk budget is duurzame inzetbaarheid. De \nmedewerker kan het extra budget aanwenden voor één of meer van de volgende \nmogelijkheden:\na recht op vermindering van de jaarurennorm bij gelijkblijvend salaris;\nb recht op inkoop extra pensioen zolang het pensioenreglement hierin voorziet;\nc recht op een bijdrage in de premie voor een door de medewerker afgesloten \nnettopensioen- of nettolijfrenteregeling als bedoeld in afdeling 5.3B van de Wet \ninkomstenbelasting6;\nd recht op inzet voor ontwikkeling en/of scholingsverlof.",
    "ARTIKEL 4.3.1  Salarisverhoging\n[...]\n7 Indien de medewerker maximaal 10 jaar direct voorafgaande aan de in het ABP \npensioenreglement vastgestelde pensioenrekenleeftijd in het kader van vrijwillige demotie \nkiest voor het vervullen van een lager gesalarieerde functie (niet zijnde een salarisverlaging \nwegens terugbrenging van de arbeidsduur), draagt de werkgever zorg voor een gelijke \npensioenopbouw als zou hebben gegolden wanneer de medewerker zijn oude salaris had \nbehouden. De premie wordt percentueel op de gebruikelijke manier verdeeld tussen \nwerkgever en medewerker. De werkgever biedt deze mogelijkheid zolang het ABP-pensioen-\nreglement daarin voorziet.",
    "ARTIKEL 6.1.2  Vermindering arbeidsduur\n[...]\n2 Ten aanzien van de vermindering van de arbeidsduur geldt het volgende:\n[...]\ne tijdens de vermindering blijft de opbouw van het pensioen ongewijzigd, evenals de \nverdeling van de te betalen pensioenpremie over de medewerker en het bevoegd gezag, \nmits de vermindering een eenmalig karakter draagt;"
  ],
  "Leave information": [
    "ARTIKEL 2.4.4  Opleiding\n[...]\n3 De arbeidsovereenkomst voor de duur van een opleiding wordt verlengd met de duur van \nhet door de medewerker opgenomen zwangerschaps- en bevallingsverlof indien de \nmedewerker daarom verzoekt en voor zover dit verlof tijdens de opleiding wordt \nopgenomen.\n[...]\n5 De arbeidsovereenkomst van de onderzoeker in opleiding (oio) kan op verzoek van de \nmedewerker worden verlengd met de duur van het opgenomen (aanvullend) \ngeboorteverlof en betaald ouderschapsverlof. Dit is in aanvulling op de reeds bestaande \nverlengingsmogelijkheid bij zwangerschaps- en bevallingsverlof (artikel 2.4.4 lid 3).",
    "ARTIKEL 2.4.6  Verlenging tijdelijke arbeidsovereenkomst onderzoeker\nDe arbeidsovereenkomst van de onderzoeker bedoeld in artikel 2.4.5 lid 4 onderdeel a kan op \nverzoek van de onderzoeker worden verlengd met de duur van het tijdens de arbeids-\novereenkomst opgenomen (aanvullend) geboorteverlof en betaald ouderschapsverlof, met \ndien verstande dat de maximaal toegestane duur van 48 maanden en maximaal 3 arbeids-\novereenkomsten door de verlenging niet mag worden overschreden.",
    "ARTIKEL 3.3.1  Hoogte\n[...]\n9 Tijdens ouderschapsverlof of zorgverlof vindt opbouw van het extra persoonlijk budget \nplaats over het verlaagde salaris.",
    "ARTIKEL 4.5  Vakantie-uitkering\n1 De medewerker heeft recht op een vakantie-uitkering ten bedrage van 8% van het door hem \nontvangen loon.\n2 De vakantie-uitkering bedraagt ten minste het in bijlage E opgenomen bedrag per maand.\n3 Als de medewerker op grond van artikel 8.5 (doorbetaling loon) 70% dan wel 85% van zijn \nloon ontvangt, wordt hij voor de toepassing van het eerste lid geacht 100% van zijn loon te \nontvangen.",
    "ARTIKEL 4.5.1  Uitbetaling vakantie-uitkering\n1 De vakantie-uitkering wordt eenmaal per jaar betaald over het tijdvak van twaalf maanden \ndat is begonnen met de maand juni van het voorafgaande kalenderjaar.\n2 Bij uitdiensttreding van de medewerker vindt betaling plaats over het tijdvak gelegen \ntussen het einde van het laatst verstreken tijdvak waarover de vakantie-uitkering is betaald \nen de datum van uitdiensttreding.",
    "ARTIKEL 6.1.2  Vermindering arbeidsduur\n[...]\n2 Ten aanzien van de vermindering van de arbeidsduur geldt het volgende:\n[...]\nf over de minder gewerkte uren wordt geen vakantie opgebouwd.",
    "ARTIKEL 4.11  Militair verlof en rampenbestrijding\n1 Militair verlof is niet van toepassing vanwege opschorting van de militaire dienstplicht. \nWanneer een buitenlandse medewerker in het buitenland wordt opgeroepen zijn militaire \ndienstplicht te vervullen, dan gelden de bepalingen inzake militair verlof genoemd in de \nartikelen 4.11 en 7.2 Cao UMC 2007.\n2 Degene die ingevolge artikel 7.2 (verlof van rechtswege) met verlof is vanwege \nrampenbestrijding, behoudt over de tijd van dit verlof de aan zijn functie verbonden loon. \nDe toelage onregelmatige dienst en de toelage bereikbaarheids-,  aanwezigheids- en \nconsignatiedienst worden hierbij niet tot het loon gerekend."
  ],
  "Termination information": [
    "ARTIKEL 1.9  Anticumulatie transitievergoeding en transitiekosten\n1 In dit artikel wordt verstaan onder:\na transitievergoeding: de transitievergoeding bedoeld in artikel 673 van boek 7 van het BW.\nb transitiekosten: kosten van voorzieningen die zijn gericht op het van-werk-naar-werk \nhelpen van de medewerker zoals bedoeld in artikel 673, lid 6, onder a, van Boek 7 van \nhet BW, voor zover die voorzieningen zijn opgenomen in collectieve afspraken tussen de \nwerkgever en de vakbonden.\n2 In het lokaal overleg worden afspraken gemaakt over het in mindering brengen van de \ntransitiekosten op de transitievergoeding, teneinde cumulatie van de transitievergoeding en \nde transitiekosten te voorkomen.",
    "ARTIKEL 2.3  Arbeidsovereenkomst voor onbepaalde tijd of bepaalde tijd\n1 De werkgever en de medewerker sluiten een arbeidsovereenkomst voor:\na onbepaalde tijd, of\nb bepaalde tijd.\n2 Bij vaste functies en vast werk, dus bij een structurele formatieplaats, is het verplicht om \neen arbeidsovereenkomst voor onbepaalde tijd te sluiten.\n3 De verplichting om een arbeidsovereenkomst voor onbepaalde tijd te sluiten bij een \nstructurele formatieplaats, geldt niet als de werkgever zich nog niet eerder op de hoogte \nheeft kunnen stellen van de geschiktheid en bekwaamheid van de medewerker voor de \nfunctie. Dan kunnen de werkgever en de medewerker eenmaal een arbeidsovereenkomst \nvoor bepaalde tijd sluiten met een maximumduur van 12 maanden. Als de medewerker \nvoldoende functioneert wordt de arbeidsovereenkomst voor bepaalde tijd opgevolgd door \neen arbeidsovereenkomst voor onbepaalde tijd.\n4 De werkgever en de medewerker kunnen een proeftijd zoals bedoeld in artikel 7:652 BW \nafspreken.",
    "ARTIKEL 2.4  Arbeidsovereenkomst voor bepaalde tijd\n1 De arbeidsovereenkomst voor bepaalde tijd wordt aangegaan voor een bepaalde periode, \nvoor de duur van een bepaald werk of voor de duur van een opleiding.\n2 De aanzegregeling voor het wel of niet verlengen van de arbeidsovereenkomst voor \nbepaalde tijd is overeenkomstig de wettelijke aanzegregeling van artikel 7:668 BW (zie \n“bijlage O” op pagina 124).",
    "ARTIKEL 2.4.2.1  Min-max arbeidsovereenkomst\n[...]\n3 Indien op 1 januari 2016 een min-max arbeidsovereenkomst een arbeidsovereenkomst \nvoor onbepaalde tijd is of op of na 1 januari 2016 een min-max arbeidsovereenkomst voor \nbepaalde tijd voor onbepaalde tijd wordt voortgezet, wordt de arbeidsovereenkomst voor \nonbepaalde tijd aangegaan voor een vast aantal arbeidsuren per jaar en een gemiddeld \naantal arbeidsuren per week. Uitgangspunt voor het bepalen van het vaste aantal \narbeidsuren per jaar, is het aantal gewerkte uren in de twaalf kalendermaanden \nvoorafgaand aan de ingangsdatum van de arbeidsovereenkomst voor onbepaalde tijd.",
    "ARTIKEL 2.4.5  Een reeks arbeidsovereenkomsten voor bepaalde tijd\n1 Op een reeks arbeidsovereenkomsten voor bepaalde tijd is artikel 7:668a BW, de wettelijke \nketenbepaling, van toepassing. De ketenbepaling regelt wanneer in een reeks van \narbeidsovereenkomsten voor bepaalde tijd automatisch een arbeidsovereenkomst voor \nonbepaalde tijd ontstaat.\n2 Op grond van de wettelijke ketenbepaling ontstaat met ingang van 1 januari 2020 \nautomatisch een arbeidsovereenkomst voor onbepaalde tijd als:\na een reeks arbeidsovereenkomsten voor bepaalde tijd langer duurt dan 36 maanden \n(artikel 7:668a, lid 1, onderdeel a, BW); of\nb in een reeks arbeidsovereenkomsten voor bepaalde tijd een vierde arbeidsovereenkomst \nvoor bepaalde tijd wordt aangegaan (artikel 7:668a, lid 1, onderdeel b, BW).\nHierbij geldt dat een reeks arbeidsovereenkomsten voor bepaalde tijd eindigt als er \neen onderbreking van meer dan zes maanden is tussen twee arbeidsovereenkomsten \nvoor bepaalde tijd. Na een dergelijke onderbreking begint de telling van de duur van de \nreeks en het aantal arbeidsovereenkomsten in de reeks opnieuw.\n Verder bevat de wettelijke ketenbepaling regels voor onder meer opvolgend \nwerkgeverschap (artikel 7:668a, lid 2 BW) en een ruimere ketenregeling voor de reeks \narbeidsovereenkomsten voor bepaalde tijd met de medewerker die de AOW-\ngerechtigde leeftijd heeft bereikt (artikel 7:668a, lid 12 BW).",
    "3 De intrinsieke aard van de bedrijfsvoering van de umc’s vereist dat voor de hierna te \nnoemen functies of functiegroepen wordt afgeweken van de wettelijke ketenbepaling. De \nmotivering van de afwijking is telkens in een voetnoot opgenomen.\n4 De periode van 36 maanden bedoeld in artikel 7:668a, lid 1, onderdeel a, BW wordt verlengd \ntot 48 maanden als de arbeidsovereenkomst voor bepaalde tijd wordt aangegaan voor een \nvan de volgende functies of functiegroepen:\na Onderzoekers, als de functie uitsluitend of in overwegende mate verbonden is aan \nonderzoek dat afhankelijk is van projectmatige, tijdelijke financiering1.\nb Functies waarvan het de kerntaak is om leiding te geven aan of mee te werken aan de \nrealisatie van omvangrijke projecten/programma’s, zoals projectleider, projectmanager, \nprogrammadirecteur, projectadviseur, projectmedewerker en projectsecretaresse2. \nc  Wetenschappelijke functies gericht op het doorlopen van een zogeheten tenure track \nmet als einddoel benoeming in een hogere wetenschappelijke functie, onder de \nvoorwaarde dat de tenure track in het kader van het aangaan van de \narbeidsovereenkomst schriftelijk is vastgelegd3.\n5 Het aantal van drie arbeidsovereenkomsten voor bepaalde tijd bedoeld in artikel 7:668a, \nlid 1, onderdeel b, BW wordt verhoogd naar zes als de arbeidsovereenkomst voor bepaalde \ntijd met een vakantiekracht wordt aangegaan4.\n6 Het aantal van drie arbeidsovereenkomsten voor bepaalde tijd bedoeld in artikel 7:668a, lid \n1, onderdeel b, BW wordt verhoogd naar zes en de periode van 36 maanden bedoeld in \nartikel 7:668a, lid 1, onderdeel a, BW wordt verlengd tot 48 maanden, als de \narbeidsovereenkomst voor bepaalde tijd wordt aangegaan met een student-assistent5."
  ],
  "Overtime information": [
    "ARTIKEL 4.7.3  Toelage onregelmatige dienst\n1 De medewerker voor wie één van de schalen 1 tot en met 11 van bijlage A of een \nsalarisschaal van bijlage Aa, B, D of Da van deze cao geldt, heeft recht op een toelage \nonregelmatige dienst voor het, anders dan bij wijze van overwerk, regelmatig of vrij \nregelmatig verrichten van arbeid op andere tijden dan op de dagen maandag tot en met \nvrijdag tussen 07.00 uur en 20.00 uur en zaterdag tussen 8.00 uur en 12.00 uur.",
    "ARTIKEL 4.7.3.1  Berekening toelage\n1 De toelage onregelmatige dienst bedraagt per gewerkt uur een percentage van het voor de \nmedewerker geldende salaris per uur en wel:\na 47% voor de uren op maandag tot en met vrijdag tussen 00.00 uur en 07.00 uur en  \nna 20.00 uur, alsmede voor de uren op zaterdag tussen 00.00 uur en 08.00 uur en  \nna 12.00 uur;\nb 72% voor de uren op zon- en feestdagen, als bedoeld in artikel 6.1, derde lid \n(arbeidsduur).\n2 De toelage wordt met ingang van 1 januari 2023 berekend over ten hoogste het salaris per \nuur afgeleid van salarisschaal 10, salarisnummer 12 (bijlage A).",
    "ARTIKEL 4.7.4  Bereikbaarheids-, aanwezigheids- en consignatiedienst\n1 Een bereikbaarheidsdienst is een aaneengesloten periode van ten hoogste 24 uren waarin \nde medewerker, zo nodig naast het verrichten van de bedongen arbeid, verplicht is om \nbereikbaar te zijn om op oproep zo spoedig mogelijk de bedongen arbeid te verrichten.\n2 Een aanwezigheidsdienst is een aaneengesloten periode van ten hoogste 24 uren waarin \nde medewerker, zo nodig naast het verrichten van de bedongen arbeid, verplicht is op de \narbeidsplaats aanwezig te zijn om op oproep zo spoedig mogelijk de bedongen arbeid te \nverrichten. Planbare werkzaamheden worden ingeroosterd, zodat aanwezigheidsdiensten \nzoveel mogelijk kunnen worden voorkomen.\n3 Een consignatiedienst is een periode tussen twee opeenvolgende diensten of tijdens een \npauze, waarin de medewerker uitsluitend verplicht is bereikbaar te zijn om in geval van \nonvoorziene omstandigheden op oproep zo spoedig mogelijk de bedongen arbeid te \nverrichten.",
    "ARTIKEL 4.7.4.1  Berekening toelage\n1 De medewerker heeft recht op een toelage als hem bereikbaarheids-, aanwezigheids- of \nconsignatiediensten worden opgedragen. \n2 De toelage bestaat met ingang van 1 januari 2024 uit een vast bedrag per uur \nbereikbaarheid, ongeacht de salarisschaal van de medewerker: \n \nMaandag t/m vrijdag Zaterdag, zondag en feestdagen\nToelage bereikbaarheids-dienst \nen consignatiedienst € 5 bruto per uur € 10 bruto per uur\nToelage aanwezigheidsdienst € 6,25 bruto per uur € 12,50 bruto per uur\n3 Voor de consignatiedienst geldt dat de toelage alleen wordt toegekend aan medewerkers \ntot salarisschaal 15.",
    "ARTIKEL 4.7.6  Overwerk\n1 Van overwerk is sprake indien de werkgever de medewerker opdraagt incidenteel \nwerkzaamheden te verrichten op tijden waarmee de voor hem geldende werktijd wordt \noverschreden.\n2 Werkzaamheden die korter dan een half uur voorafgaand aan of aansluitend op de voor \nde medewerker geldende werktijd worden verricht worden niet als overwerk beschouwd.",
    "ARTIKEL 4.7.6.1  Vergoeding overwerk\n1 De medewerker voor wie één van de schalen 1 tot en met 10 van bijlage A, bijlage Aa of \neen salarisschaal van bijlage D geldt, heeft recht op compensatie van door hem verricht \noverwerk.\n2 De werkgever stelt de medewerker in de gelegenheid het overwerk binnen een termijn van \ndertien weken nadat het is ontstaan te compenseren op basis van tijd voor tijd voor de \nmeer gewerkte uren.\n3 Indien compensatie in vrije tijd binnen een termijn van dertien weken niet mogelijk is \ngebleken, heeft de medewerker recht op:\na vergoeding in verlof, gelijk aan 150% van de meer gewerkte uren, of\nb vergoeding in verlof, gelijk aan de meer gewerkte uren, alsmede een bedrag in geld dat \nvoor elk meer gewerkt uur een percentage van 50% van het salaris per uur van de \nmedewerker bedraagt.\n4 Na overleg met de medewerker bepaalt de werkgever of hij de in het derde lid genoemde \nvergoeding onder a toekent, dan wel die onder b.\n5 De vergoeding wordt zoveel mogelijk in de maand volgend op de termijn van dertien \nweken bedoeld in het tweede lid toegekend, opgenomen en - indien van toepassing - \nuitbetaald.\n6 Indien zwaarwegende bedrijfsbelangen van de werkgever zich verzetten tegen een \nvergoeding als bedoeld in het derde lid kan de werkgever besluiten het overwerk volledig \nin geld te vergoeden. De vergoeding bedraagt in dat geval voor elk meer gewerkt uur 150% \nvan het salaris per uur van de medewerker.",
    "ARTIKEL 4.7.7  Roosterwijzigingstoeslag\n1 Bij problemen rond het vullen van diensten wordt in eerste instantie gezocht naar een \noplossing binnen het team, waarbij artikel 6.2 (Gebruikelijke werktijden dagdienst/ \nwerktijdregeling) en artikel 6.3 (Roosterdienst) uitgangspunt zijn. Als een oplossing binnen \nhet team niet mogelijk blijkt kan de werkgever de medewerker verzoeken (een) dienst(en) \nte verschuiven.\n2 Wanneer incidenteel en in bijzondere gevallen zo’n wijziging wordt aangebracht in een al \nvastgestelde werktijdenregeling, waardoor binnen 72 uur na het verzoek van de werkgever \naan de medewerker een roosterwijziging optreedt, dan ontvangt de medewerker naast de \nstandaardtoelagen een extra roosterwijzigingstoeslag van € 90 bruto per roosterwijziging. \nVan een roosterwijziging is slechts sprake wanneer de dienst voor ten minste de helft niet \noverlapt met de oorspronkelijke dienst.\n3 De extra vergoeding van € 90 bruto per roosterwijziging geldt eveneens wanneer de \nmedewerker door de werkgever wordt verzocht een extra dienst te draaien op een vrije \ndag, waardoor binnen 72 uur na het verzoek een roosterwijziging optreedt.\n4 Als de medewerker als gevolg van de roosterwijziging genoemd in de leden 2 en 3 van dit \nartikel aantoonbaar financieel nadeel ondervindt dat redelijkerwijs niet te zijnen laste kan \nblijven, vergoedt de werkgever de hiermee gepaard gaande kosten.",
    "ARTIKEL 5.6 Maaltijdvergoeding\n1 De werkgever verstrekt de medewerker een maaltijd, indien hij niet in de gelegenheid is \nzijn maaltijd op de gebruikelijke plaats en tijd te nuttigen vanwege het feit dat hem is \nopgedragen aansluitend aan zijn werkdag langer dan twee uren overwerk te verrichten of \nlanger dan twee uren arbeid te verrichten in het kader van de uitoefening van een \nbereikbaarheids-, aanwezigheids- of consignatiedienst.",
    "ARTIKEL 6.1  Arbeidsduur\n1 De volledige arbeidsduur bedraagt 1872 uur per jaar en gemiddeld 36 uur per week.",
    "ARTIKEL 6.1.1  Uitbreiding volledige arbeidsduur\n1 De werkgever en de medewerker kunnen overeenkomen dat de medewerker die een \narbeidsovereenkomst heeft op basis van een volledige arbeidsduur, als bedoeld in artikel 6.1 \neerste lid, tijdelijk per jaar maximaal 208 uren meer arbeid verricht. Zo kunnen werkgever en \nmedewerker een werkweek overeenkomen van gemiddeld 37, 38, 39 of 40 uur per week.",
    "ARTIKEL 6.2  Gebruikelijke werktijden dagdienst/werktijdregeling\n1 De gebruikelijke werktijden bij een dagdienst liggen bij voorkeur tussen 07.00 uur en  \n18.00 uur op maandag tot en met vrijdag, tenzij voor de medewerker wisselende werktijden \ngelden.\n2 De werkgever stelt een of meer werktijdregelingen vast, zodanig dat voor alle medewerkers \neen dergelijke regeling geldt. Hierbij worden de voorschriften en bepalingen van de \nArbeidstijdenwet en het Arbeidstijdenbesluit in acht genomen.",
    "ARTIKEL 6.2.3  Afwijkende werktijden en diensten\n1 De werkgever kan de medewerker opdragen onregelmatige diensten te verrichten als \nomschreven in artikel 4.7.3 (toelage onregelmatige dienst).\n2 De werkgever kan de medewerker opdragen bereikbaarheids-, aanwezigheids- en \nconsignatiediensten te verrichten als omschreven in artikel 4.7.4 (bereikbaarheids-, \naanwezigheids- en consignatiedienst).\n3 De werkgever kan de medewerker opdragen overwerk te verrichten als omschreven in \nartikel 4.7.6 (overwerk).\n4 Het verrichten van avond- en nachtdiensten, bereikbaarheids-, aanwezigheids- en \nconsignatiediensten tijdens de avond en nacht en overwerk tijdens de avond en nacht kan \naan de medewerker van 57 jaar of ouder uitsluitend met zijn instemming worden \nopgedragen.\n5 Aan de medewerker die op 31 december 2013 de leeftijd van 55 jaar of ouder heeft bereikt \nen die op 31 december 2013 of eerder op eigen verzoek geen onregelmatige diensten \nmeer verricht zoals omschreven in artikel 4.7.3.3.2 van de Cao umc 2013-2015 kan het \nverrichten van onregelmatige diensten uitsluitend met zijn instemming worden \nopgedragen.",
    "ARTIKEL 6.2.4  Rusttijden na (oproepen in) de nacht(dienst)\n1 Na afloop van een nachtdienst heeft de medewerker recht op ten minste 14 uur rust. Dit \ngeldt niet voor mogelijke oproepen tijdens een bereikbaarheidsdienst.\n2 De werkgever kan met instemming van de ondernemingsraad van de eerste zin van lid 1 \nafwijken.\n3 Na afloop van en in aansluiting op een bereikbaarheids-, aanwezigheids- of \nconsignatiedienst in de nacht heeft de medewerker altijd recht op ten minste 8 uur rust, \nals de medewerker in de uren gelegen tussen 00.00 uur en 06.00 uur ten minste twee keer \ngevolg heeft gegeven aan een oproep om naar de arbeidsplaats te komen of meer dan \ntwee uren arbeid heeft verricht. Deze rusturen tellen, voor zover het reeds ingeroosterde \narbeidsuren betreft, mee voor de jaarurennorm (artikel 6.4 lid 1). De medewerker hoeft \ndeze uren niet op een ander moment in te halen."
  ],
  "Training information": [
    "ARTIKEL 3.1  Opleiding en ontwikkeling\n1 De werkgever heeft een strategisch opleidingsplan. Op basis van dat plan stelt de \nwerkgever, na instemming door de ondernemingsraad, een jaarlijks scholingsplan vast.\n2 Het is de gezamenlijke verantwoordelijkheid van de medewerker en de werkgever dat de \nmedewerker bijblijft door scholing en ontwikkeling. Iedere medewerker heeft recht op en de \nplicht tot het volgen van scholingsactiviteiten zodat zijn deskundigheid en interne \nflexibiliteit worden bevorderd en zijn kansen op de arbeidsmarkt worden vergroot.\n3 Het is het recht en de plicht van de medewerker om zich zo te ontwikkelen en te scholen, dat \nhij in staat is zijn functie adequaat uit te oefenen (functiegerichte scholing). Onder \nfunctiegerichte scholing valt ook ontwikkeling, waaronder congresbezoek. De medewerker \ndraagt er zelf zorg voor dat hij bevoegd en bekwaam blijft.\n4 De medewerker heeft er recht op scholing en opleiding te volgen voor de uitoefening van \neen andere functie dan die welke hij uitoefent, als dat past in zijn loopbaan vooruitzicht en \ndaarover afspraken zijn gemaakt (employability gerichte scholing).\n5 De werkgever biedt de medewerker ondersteuning bij het bepaalde in de voorgaande leden, \nvoor zover dit in redelijkheid gevergd kan worden.\n6 De werkgever en medewerker dragen er samen zorg voor dat de medewerker een \nmeerjarig persoonlijk ontwikkelingsplan (POP) opstelt. In het POP wordt de \nscholingsbehoefte geconcretiseerd in een persoonlijk scholingsplan, waarin ook de wijze \nwaarop en de termijn waarbinnen scholing en opleiding vorm krijgen schriftelijk worden \nvastgelegd. Het gaat bij het scholingsplan zowel om functiegerichte scholing als \nemployability gerichte scholing. Wanneer in het kader van dit POP afspraken worden \ngemaakt over scholing en ontwikkeling zal de werkgever hiervoor tijd en middelen ter \nbeschikking stellen. De afspraken over opleiding en ontwikkeling kunnen binnen of buiten \nhet kader van het jaargesprek worden gemaakt.\n7 De werkgever stemt in met het uitvoeren van het persoonlijk scholingsplan of geeft \ngemotiveerd aan waarom niet aan de scholingsbehoefte wordt voldaan. In die situatie treden \nleidinggevende en medewerker in overleg om te komen tot een passende oplossing. Als de \nmedewerker het met de afwijzing of geboden oplossing niet eens is, kan de medewerker \nop grond van artikel 1.12 van deze cao een intern bezwaarschrift indienen.\n8 De werkgever kan besluiten de medewerker in staat te stellen scholing en opleiding te \nvolgen in het kader van een onderzoek als bedoeld in artikel 11.8 (reorganisatieontslag) of in \nhet kader van re-integratie als bedoeld in artikel 8.3 (re-integratieverplichtingen werkgever). \n9 Functiegerichte scholing, scholing in opdracht van de werkgever en scholing als bedoeld in \nlid 8, wordt door de werkgever volledig vergoed. De tijd voor het volgen van deze \nopleidingen wordt als werktijd aangemerkt. In geval van e-learning betreft het de tijd die \ngemiddeld nodig is voor het volgen van de betreffende module; dit wordt vooraf vastgesteld.\n10 Employability gerichte scholing komt voor de helft voor rekening van de medewerker, tenzij \nhierover een andere afspraak is gemaakt. Dit geldt voor zowel de kosten als het tijdsbeslag, \nvoor zover deze daadwerkelijk en in redelijkheid tot de opleiding kunnen worden gerekend.\n11 De opleidingskosten voor de vervolgopleiding van gz-psycholoog, klinisch psycholoog en \nklinisch neuropsycholoog komen volledig voor rekening van de werkgever.\n12 Het vierde, achtste en tiende lid zijn niet van toepassing op medewerkers die de AOW-\ngerechtigde leeftijd hebben bereikt.",
    "ARTIKEL 3.1.1  Kosten\nOnder kosten in de zin van de artikelen 3.1 tot en met 3.1.4 worden verstaan:\na cursus-, les- of schoolgelden, inschrijfkosten en excursiekosten daaronder begrepen;\nb reiskosten, mits de scholing of opleiding buiten de woonplaats of de standplaats wordt \ngevolgd: op basis van de laagste klasse openbaar vervoer;\nc kosten voor deelname aan examens;\nd kosten voor aanschaf van voorgeschreven boeken en studiemateriaal;\ne verblijfkosten, overeenkomstig het bepaalde in artikel 5.1.4.",
    "ARTIKEL 3.1.3  Terugbetalingsverplichting\n1 Uitsluitend voor de in artikel 3.1 lid 4 genoemde employability gerichte scholing is de \nmedewerker verplicht tot terugbetaling van de voor hem vergoede kosten voor scholing en \nopleiding als:\na de arbeidsovereenkomst wordt beëindigd voordat de studie met goed gevolg is \nafgesloten;\nb de studie niet met goed gevolg is afgesloten op grond van omstandigheden die naar \nhet oordeel van de werkgever aan de medewerker zijn te wijten;\nc de arbeidsovereenkomst op initiatief van de medewerker of de werkgever eindigt \nbinnen een termijn van twee jaar na de datum waarop de studie met goed gevolg is \nafgesloten.",
    "ARTIKEL 3.1.5  (Kwaliteits)registers en beroepsverenigingen\n1 Als registratie in een (kwaliteits)register vereist is voor het mogen uitoefenen van een \nberoep, vergoedt de werkgever de volgende kosten aan de medewerker die dat beroep uit \nhoofde van zijn functie bij het umc uitoefent:\n• kosten van registratie en herregistatie in het (kwaliteits)register;\n• kosten van deelname aan door het reglement van het (kwaliteits)register voorgeschreven \ndeskundigheidsbevordering, waaronder het volgen van bij- en nascholing;\n• lidmaatschapsbijdrage (contributie) voor de beroepsvereniging die het (kwaliteits) \nregister in stand houdt.\n2 De werkgever vergoedt de in lid 1 bedoelde kosten ook bij het (kwaliteits)register zonder een \nvoor de beroepsuitoefening verplicht karakter als:\n• het (kwaliteits)register is opgenomen in bijlage K, of\n• de werkgever de medewerker vraagt zich in het (kwaliteits)register in te schrijven.\n3 Op de door het reglement van het (kwaliteits)register voorgeschreven deskundigheids-\nbevordering is artikel 3.1 leden 3 en 9 van toepassing. Op de te vergoeden kosten is artikel \n3.1.1 van toepassing. De medewerker heeft overleg met zijn leidinggevende over de \nconcrete invulling van de voor het (kwaliteits)register verplichte deskundigheids-\nbevordering. Daarbij wordt kritisch bekeken of en in hoeverre de vereiste deskundigheids-\nbevordering ook door de eigen opleidingsinstellingen van de umc’s wordt verzorgd.\n4 De werkgever vergoedt aan de medewerker de lidmaatschapsbijdrage voor de in bijlage K \nopgenomen beroepsverenigingen, als de medewerker uit hoofde van zijn functie in het umc \nhet beroep uitoefent waarvoor de beroepsvereniging bestaat.",
    "ARTIKEL 3.5  Loopbaanadvies\nDe umc’s zetten in op verbetering van de kwaliteit van het jaargesprek en met name de \nmogelijkheid om daarbij afspraken te maken over de persoonlijke ontwikkeling en het \nloopbaanperspectief. Dat doen zij door middel van extra scholing voor leidinggevenden en \neen goede informatieverstrekking aan medewerkers, zodat deze weten welke agendapunten \nzij kunnen opvoeren en op welke wijze hierover al dan niet afspraken kunnen worden \nvastgelegd. De medewerker heeft, indien hij dat wenst, eenmaal per vijf jaar recht op een \nloopbaanadvies dat wordt uitgebracht door een door de werkgever aan te wijzen interne \ndeskundige. Als wordt besloten een externe deskundige in te schakelen gebeurt dit in overleg \nmet de medewerker.\nHet recht op loopbaanadvies is niet van toepassing op medewerkers die de AOW-gerechtigde \nleeftijd hebben bereikt.",
    "ARTIKEL 5.8  (Her)registratie BIG\nDe medewerker, niet zijnde een ziekenhuisapotheker/klinisch chemicus/klinisch fysicus zoals \nbedoeld in hoofdstuk 14A of een academisch medisch specialist zoals bedoeld in hoofdstuk \n15, die verplicht is zich te registreren op grond van artikel 3 van de Wet BIG krijgt zowel de \nkosten verbonden aan de registratie als de herregistratie door de werkgever vergoed, indien \nen voor zover deze (her)registratie voortvloeit uit de bij de werkgever beklede functie."
  ],
  "Homeoffice information": [
    "ARTIKEL 5.7  Thuiswerkvergoeding\n1 Tot 1 mei 2024 betaalt de werkgever de medewerker die in het kader van de arbeids-\novereenkomst thuiswerkt een thuiswerkvergoeding van € 2 netto per thuiswerkdag.\n Vanaf 1 mei 2024 betaalt de werkgever de medewerker die in het kader van de \narbeidsovereenkomst thuiswerkt een thuiswerkvergoeding per dag ter hoogte van het \nbedrag dat maximaal fiscaal onbelast mag worden gegeven, zoals jaarlijks wordt \nvastgesteld (in 2024: € 2,35).\n2 De werkgever kan de thuiswerkvergoeding ook toekennen in de vorm van een vaste \nvergoeding per maand, gebaseerd op het gemiddeld aantal thuiswerkdagen per maand.\n3 De medewerker heeft op dezelfde werkdag geen recht op zowel een thuiswerkvergoeding \nals een vergoeding woon-werkverkeer."
  ]
}