{
  "General information": [
    "CAO -nummer SAG (759)",
    "VERSIE D.D. december 2021",
    "CAO VOOR HET SCHILDERS-, AFWERKINGS-, VASTGOEDONDERHOUD- EN GLASZETBEDRIJF IN NEDERLAND",
    "1 oktober 2021 tot en met 31 oktober 2025",
    "Artikel 5 LOOPTIJD, VERLENGING EN BEËINDIGING VAN DEZE CAO\n1. Deze CAO is aangegaan voor een periode van 4 jaar en 1 maand die begint op 1 oktober 2021 en eindigt op 31 oktober 2025.\n2. Deze CAO kan door partijen, tegen het einde van de looptijd, met inachtneming van een opzegtermijn van 3 maanden, worden opgezegd. De opzegging dient schriftelijk te geschieden middels een aangetekend schrijven of een deurwaardersexploot.\n3. Indien de periode waarover deze CAO is afgesloten is geëindigd en deze CAO niet is opgezegd zoals bedoeld in lid 2 van dit artikel, wordt deze geacht stilzwijgend en ongewijzigd te zijn verlengd voor maximaal 1 jaar."
  ],
  "Wage information": [
    "Artikel 3 BEGRIPSBEPALINGEN\n3. Overige begripsbepalingen in deze CAO:\ne. PRIS-UURLOON: het voor de werknemer volgens de CAO geldende uurloon, inclusief de eventuele FUWA-toeslag ;\nf. UURLOON: het voor de werknemer geldende uurloon van de voor werknemer geldende loongroep ;\nl. FUWA-TOESLAG (FUNCTIEWAARDERINGSTOESLAG): toeslag bestaande uit het verschil tussen het loon van de werknemer tot en met 5 april 2013 en het maximum van de bij zijn functiegroep behorende loongroep vanaf 6 april 2013 ;",
    "Artikel 25 FUNCTIE STRUCTUUR\n1. Er zijn 36 referentiefuncties verdeeld over 11 functiegroepen. De referentiefuncties en de functiegroepen zijn opgenomen in bijlage 1 en 2 van deze CAO. De functieomschrijvingen zijn opgenomen in bijlage 3 van deze CAO.\n2. Een werkgever kan, indien de functieomschrijving van de werknemer niet past binnen de in deze CAO opgenomen referentiefuncties, een bedrijfsspecifieke functie omschrijving opstellen die afwijkt van de referentiefuncties, zoals bedoeld in lid 1 van dit artikel.",
    "Artikel 26 LOON SCHALEN\n1. Het loon van de werknemer wordt ingedeeld in een van de functiegroepen als genoemd in bijlage 2 van deze CAO en is tenminste gelijk aan één van de bedragen als genoemd in bijlage 5 van deze CAO.\n2. De werknemer van wie het dienstverband eindigt en die binnen 6 maanden terugkeert bij zijn laatste werkgever, ontvangt bij terugkeer in dezelfde functie een loon dat minimaal even hoog is als toen zijn dienstverband eindigde, inclusief eventuele FUWA-toeslag. Daarnaast wordt de systematiek van toekenning van tredes ongewijzigd voortgezet.\n3. De werknemer die langer dan één loontijdvak (een loontijdvak = 4-weken of een maand) een hogere functie uitvoert, ontvangt een loon dat hoort bij deze hogere functie op basis van een horizontale inschaling in de bijbehorende hogere loongroep (dezelfde trede als in de oorspronkelijke loongroep). Dit loon geldt voor de duur van de vervanging en met ingang van het tweede loontijdvak.\n4. De overgang naar de volgende trede in de loongroep vindt tot en met de middelste trede van de loongroep plaats op basis van de volgende systematiek:\na. in oneven jaren automatisch, waarbij de beoordeling geen effect heeft op de stijging naar een volgende trede in de loongroep;\nb. in even jaren op basis van beoordeling;\nna de middelste trede van de loongroep: op basis van een jaarlijkse beoordeling.\n5. Overgang naar een volgende trede vindt plaats met ingang van week 25. Vindt de beoordeling niet of niet tijdig plaats, dan heeft de werknemer tot aan het maximum van zijn loonschaal, automatisch recht op een volgende trede.\n6. Indien een werknemer nog geen 6 maanden in dienst is bij de werkgever, kan de beoordeling, dan wel de overgang naar een volgende trede per week 25 achterwege blijven.\n7. Indien sprake is van een beoordeling dient de beoordeling ten minste te voldoen aan de leidraad voor de beoordeling. De leidraad voor de beoordeling is als bijlage 4 van deze CAO opgenomen.\n8. Een werknemer resp. een werknemer UTA ontvangt nooit minder dan het voor hem geldende wettelijk minimumloon.",
    "Artikel 28 WIJZIGINGEN, INDEXERING EN VERHOGINGEN\n1. Wijzigingen, indexering en verhogingen van de uurlonen in deze CAO zullen ingaan aan het begin van de 4-wekelijkse periode van de volle week waarin de wijzigingsdatum valt.\n2. De uurlonen in de loonschalen en, indien van toepassing, de FUWA-toeslag, worden als volgt verhoogd:\na. Week 1 van 2022 met 2,75% procent structureel.\n3. De loonsverhoging over de periode 1 januari 2023 tot en met 31 december 2023 wordt vóór of uiterlijk op 1 oktober 2022 door partijen bij deze CAO overeengekomen. De stijging van de uurlonen in de loonschalen en, indien van toepassing, de FUWA-toeslag, voor de periode 1 januari 2023 tot en met 31 december 2023 wordt gekoppeld aan de ontwikkelingen van de CBS consumentenprijsindexcijfer (reeks voor alle huishoudens, afgeleid juli 2021 - juli 2022). Bovenop deze index zullen partijen met elkaar in overleg treden om te beoordelen of de ontwikkelingen in de sector en de monitoring van de maatregelen RVU en generatiepact, zoals beschreven in artikel 63 lid 3 respectievelijk lid 4, aanleiding geven om een extra verhoging door te voeren voor de periode 1 januari 2023 tot en met 31 december 2023.\n4. De loonsverhoging over de periode 1 januari 2024 tot en met 31 december 2024 wordt vóór of uiterlijk op 1 oktober 2023 door partijen bij deze CAO overeengekomen. De stijging van de uurlonen in de loonschalen en, indien van toepassing, de FUWA-toeslag, voor de periode 1 januari 2024 tot en met 31 december 2024 wordt gekoppeld aan de ontwikkelingen van de CBS consumentenprijsindexcijfer (reeks voor alle huishoudens, afgeleid juli 2022 - juli 2023). Bovenop deze index zullen partijen met elkaar in overleg treden om te beoordelen of de ontwikkelingen in de sector en de monitoring van de maatregelen RVU en generatiepact, zoals beschreven in artikel 63 lid 3 respectievelijk lid 4, aanleiding geven om een extra verhoging door te voeren voor de periode 1 januari 2024 tot en met 31 december 2024.\n5. De loonsverhoging over de periode 1 januari 2025 tot en met 31 oktober 2025 wordt vóór of uiterlijk op 1 oktober 2024 door partijen bij deze CAO overeengekomen. De stijging van de uurlonen in de loonschalen en, indien van toepassing, de FUWA-toeslag, voor de periode 1 januari 2025 tot en met 31 oktober 2025 wordt gekoppeld aan de ontwikkelingen van de CBS consumentenprijsindexcijfer (reeks voor alle huishoudens, afgeleid juli 2023 - juli 2024). Bovenop deze index zullen partijen met elkaar in overleg treden om te beoordelen of de ontwikkelingen in de sector en de monitoring van de maatregelen RVU en generatiepact, zoals beschreven in artikel 63 lid 3 respectievelijk. lid 4, aanleiding geven om een extra verhoging door te voeren voor de periode 1 januari 2025 tot en met 31 oktober 2024.\n6. Bij het vaststellen van de verhogingen van de uurlonen blijven procentueel vastgestelde toeslagen gehandhaafd, en worden de in een bedrag vastgestelde toeslagen niet gewijzigd.",
    "Artikel 58 LOON LEERLING-WERKNEMER (met ingang van leerjaar 2016/2017)\n1. De leerling-werknemer wordt opgeleid op 3 verschillende niveaus, te weten:\na. niveau 1: Assistent schilder;\nb. niveau 2: Schilder;\nc. niveau 3: Gezel.\n2. De leerling-werknemer die nieuw instroomt in de opleiding, wordt ingeschaald op de laagste trede van de leerling-schalen, behorend bij het niveau van zijn opleiding zoals genoemd in lid 1 van dit artikel.\n3. Een leerling-werknemer ontvangt nooit minder dan het voor hem geldende wettelijk minimumloon.\n4. De leerling-werknemer die zijn diploma behaalt en doorstroomt naar een volgend niveau, maakt in de loonschaal een horizontale stap (op dezelfde trede in de volgende kolom).\n\n3-jan-22\n\nVoor 15 t/m 19 jaar\n\nNIVEAU 1 (BBL-1) NIVEAU 2 (BBL-2) NIVEAU 3 (BBL-3)\n    11,39\n  8,33  8,79\n5,97  6,65  7,02\n\n3-jan-22\n\nVoor 20 jaar\n\nNIVEAU 1 (BBL-1) NIVEAU 2 (BBL-2) NIVEAU 3 (BBL-3)\n    11,39\n  8,33  8,79\n6,62  6,65  7,02\n\n3-jan-22\n\nVoor 21 jaar en ouder\n\nNIVEAU 1 (BBL-1) NIVEAU 2 (BBL-2) NIVEAU 3 (BBL-3)\n    11,39\n  10,76  10,76\n10,76  10,76  10,76"
  ],
  "Pension information": [
    "Artikel 11 EINDE ARBEIDSOVEREENKOMST\n1. De arbeidsovereenkomst eindigt:\ng. van rechtswege op de dag waarop de werknemer de AOW-gerechtigde leeftijd bereikt ;",
    "Artikel 34 ARBEIDSONGESCHIKTHEID\n2. Gedurende het eerste jaar van arbeidsongeschiktheid behoudt de werknemer recht op zijn volledige pensioenopbouw zoals dat gold tijdens het verrichten van arbeid. In het 2e jaar van arbeidsongeschiktheid wordt de pensioenopbouw premievrij voortgezet.",
    "Artikel 63 DUURZAME INZETBAARHEID\n3. De werknemer, niet zijnde werknemer UTA, die geboren is in de jaren 1955 t/m 1961 kan met ingang van 1 januari 2022 tot en met 31 december 2025 gebruik maken van de tijdelijke Regeling Vervroegde Uitkering (RVU), indien voldaan wordt aan de voorwaarden zoals omschreven in de CAO Uitvoeringsregelingen Schilders-, Afwerkings-, Vastgoedonderhoud- en Glaszetbedrijf.\n4. De werknemer, niet zijnde de werknemer UTA, vanaf 60 jaar (waarbij de leeftijd jaarlijks wordt aangepast op basis van de ontwikkeling van de AOW-gerechtigde leeftijd) kan met ingang van 1 januari 2022 vrijwillig deelnemen aan een de regeling Generatiepact, gebaseerd op 80% werken, 90% loon en 100% pensioenopbouw, indien wordt voldaan aan de voorwaarden voor deelname zoals omschreven in de CAO Uitvoeringsregelingen Schilders-, Afwerkings-, Vastgoedonderhoud- en Glaszetbedrijf.",
    "Artikel 69 PENSIOENFONDS\n1. Er is een Stichting Bedrijfstakpensioenfonds voor het Schilders-, Afwerkings- en Glaszetbedrijf, waarin werkgevers en werknemers deelnemen. De werkgevers en werknemers kunnen overeenkomstig het pensioenreglement van genoemde stichting aanspraak maken op een pensioenuitkering.\n2. De premie voor de pensioenregeling komt voor de helft ten laste van de werkgever en voor de helft ten laste van de werknemer."
  ],
  "Leave information": [
    "Artikel 37 VAKANTIEDAGEN\n1. Het vakantiejaar loopt gelijk met het kalenderjaar. De werknemer, die bij aanvang van het kalenderjaar in volledige dienst is, heeft ieder kalenderjaar recht op:\na. < 18 jaar met startkwalificatie: 29 dagen;\nb. 18 jaar en ouder: 25 dagen.\n2. Bij in- of uitdiensttreding in de loop van het jaar, heeft de werknemer recht op een evenredig deel van het aantal aan hem toekomende vakantiedagen. Indien de berekening leidt tot een aanspraak van minder dan een halve dag dan wordt naar beneden afgerond en bij meer dan een halve dag naar boven afgerond.\n3. De werknemer heeft recht op een aaneengesloten zomervakantieperiode van 3 weken, mits de werknemer voldoende vakantiedagen heeft opgebouwd. De vakantie wordt door de werkgever vastgesteld overeenkomstig de wensen van de werknemer, tenzij gewichtige redenen, zoals een bedrijfssluiting of het niet aanwezig zijn van voldoende leiding, zich daartegen verzet.\n4. De vrijdag na Hemelvaartsdag is als verplichte vakantiedag aangewezen.",
    "Artikel 38 WINTERSLUITING\n1. COLLECTIEVE WINTERSLUITING IN 2021\nVoor de collectieve wintersluiting in 2021 worden 2 weken verplicht in 2021 opgenomen. Eén week aan het begin van het jaar. De werknemer zet hiervoor 2 vakantiedagen in op 4 en 5 januari 2021 en 3 ATV-dagen op 6, 7 en 8 januari 2021. Eén week aan het einde van het jaar. De werknemer zet hiervoor 1 vakantiedag in op 27 december 2021 en 4 ATV-dagen op 28, 29, 30 en 31 december 2021.\n2. COLLECTIEVE WINTERSLUITING BEGIN 2022\nVoor de collectieve wintersluiting begin 2022 wordt 1 week verplicht opgenomen. De werknemer zet hiervoor 2 vakantiedagen in op 3 en 4 januari 2022 en 3 ATV-dagen op 5, 6 en 7 januari 2022.\nWINTERSLUITING VANAF EIND 2022\n3. De werkgever is gerechtigd om in de winterperiode een periode van maximaal twee weken vast te stellen waarin de bedrijfsactiviteiten stil liggen.\n4. De werkgever is gerechtigd om na overleg met de werknemer(s) (indien aanwezig de OR of PVT) een extra week (5 dagen aaneengesloten) vast te stellen gedurende de winterperiode waarin de bedrijfsactiviteiten stil liggen.\n5. De werknemer dient over niet-gewerkte dagen als bedoeld in lid 4 van dit artikel meeruren, ATV-dagen en/of vakantiedagen op te nemen.",
    "Artikel 41 AFBOUWREGELING SENIORENDAGEN MET INGANG VAN 1 JANUARI 2017\n1. De werknemer die vóór 1 januari 2017 de leeftijd van 55 jaar heeft bereikt en op wie de CAO vóór 1 januari 2017 van toepassing was en sindsdien onafgebroken van toepassing is gebleven in een dienstverband bij dezelfde werkgever, valt binnen deze afbouwregeling van seniorendagen. Het aantal in 2016 opgebouwde seniorendagen, wordt in deze regeling ‘bevroren’ tot aan de pensioenleeftijd.",
    "Artikel 42 SENIORENDAGEN SCHEMATISCH WEERGEGEVEN (niet voor de werknemer UTA)\n\nLEEFTIJD 2021 2022 2023 2024 2025 2026 2027\nIN 2016\n  dagen recht op vrije tijd doorbetaald uitbetaald vrije tijd onbetaald vrije tijd onbetaald vrije tijd onbetaald vrije tijd onbetaald vrije tijd onbetaald vrije tijd onbetaald\n55 7 5 2 7 7 7 7 7 7\n56 8 5 3 8 8 8 8 8\n57 9 5 4 9 9 9 9\n58 10 5 5 10 10 10\n59 11 5 6 11 11\n60 12 10 2 12\n61 12 10 2",
    "Artikel 43 SENIORENDAGEN SCHEMATISCH WEERGEGEVEN (voor de werknemer UTA)\n\nLEEFTIJD 2021 2022\nIN 2016\n  dagen recht op vrije tijd doorbetaald Uitbetaald vrije tijd onbetaald\n60 10 10 2 12\n61 10 10 2 12\n62 10 10 2",
    "Artikel 47 VAKANTIETOESLAG 2021 TOT EN MET 2025\n1. Het vakantietoeslagjaar loopt vanaf week 25 in enig jaar in:\na. 2022: van 21 juni 2021 tot en met 17 juni 2022;\nb. 2023: van 20 juni 2022 tot en met 9 juni 2023;\nc. 2024: van 19 juni 2023 tot en met 7 juni 2024;\nd. 2025: van 17 juni 2024 tot en met 13 juni 2025;\ne. 2021: van 15 juni 2020 tot en met 18 juni 2021.\n2. Per bedrijf kan een andere periode worden vastgesteld, hetgeen schriftelijk aan de werknemer dient te worden bevestigd.\n3. Aan de werknemer zal jaarlijks een vakantietoeslag worden betaald van 8 procent (= 156 keer het PRIS-uurloon). Er wordt geen vakantietoeslag berekend over meeruren en overwerk waarbij geldt dat op grond van artikel 16 lid 2 WML de som van loon en vakantiebijslag ten minste 108% van het minimumloon moet zijn.\n4. Aan de werknemer UTA zal jaarlijks een vakantietoeslag worden betaald van 8 procent over het bij de werkgever in het afgelopen vakantietoeslagjaar genoten vast overeengekomen loon. Er wordt geen vakantietoeslag berekend over meeruren en overwerk waarbij geldt dat op grond van artikel 16 lid 2 WML de som van loon en vakantiebijslag ten minste 108% van het minimumloon moet zijn.\n5. De uitbetaling van de vakantietoeslag zal uiterlijk plaatsvinden in de maand juni.\n6. Bij beëindiging van het dienstverband zal aan de werknemer het hem op dat moment toekomende bedrag aan vakantietoeslag worden uitbetaald, dan wel het teveel betaalde bedrag met hem worden verrekend.",
    "Artikel 48 ARBEIDSTIJDVERKORTING (ATV)\n1. ATV-dagen zijn dagen waarop niet gewerkt wordt.\n2. De werknemer heeft gedurende de collectieve wintersluiting recht op 7 niet vrij opneembare ATV-dagen met behoud van loon.\n3. Werkgever bepaalt na overleg met de werknemer wanneer ATV-dagen worden opgenomen.\n4. Indien de werknemer op ATV-dagen wegens arbeidsongeschiktheid niet kan werken, komt het recht op deze dagen te vervallen.",
    "Artikel 49 ONBETAALD VERLOF\n1. De werknemer heeft, in afwijking van het bepaalde in hoofdstuk 4 van de Wet arbeid en zorg, geen recht op loonbetaling over perioden van calamiteiten- en kort verzuimverlof.\n2. Naast de in de Wet arbeid en zorg genoemde omstandigheden heeft de werknemer recht op onbetaald verlof bij de volgende gelegenheden:\na. bij 25- en 40-jarig huwelijksfeest of geregistreerd partnerschap van de werknemer en bij 25-, 40-, 50- en 60-jarig huwelijksfeest van zijn (schoon)ouders: 1 dag;\nb. bij burgerlijk of kerkelijk huwelijk van een van de ouders, broers, zusters, kinderen, zwagers en schoonzusters en in zijn gezinsverband opgenomen pleegkinderen, halfbroers of halfzusters: 1 dag.",
    "Artikel 50 VERLOF MET BEHOUD VAN LOON\n1. De werknemer heeft recht op 2 dagen verlof met behoud van loon voor zijn burgerlijk of kerkelijk huwelijk of registratie van partnerschap.\n2. De werknemer heeft recht op 1 dag verlof met behoud van loon voor het bijwonen van de begrafenis van de partner, (schoon)ouder en (stief-/pleeg-)kind.\n3. De werknemer heeft recht op maximaal 10 dagen palliatief verlof met behoud van loon, zijnde het PRIS-loon, in verband met stervensbegeleiding van een terminaal zieke huisgenoot. De dagen palliatief verlof kunnen in overleg tussen werkgever en werknemer al dan niet aaneengesloten of in gedeelten van dagen worden opgenomen.\n4. De werknemer heeft recht op 10 dagen rouwverlof met behoud van loon zijnde het PRIS-loon in geval van overlijden van partner, kind of ouder. De ouder dient ten tijde van het overlijden op hetzelfde adres te wonen als de werknemer. Het rouwverlof dient te worden opgenomen aansluitend aan het calamiteiten en kort verzuimverlof als bedoeld in artikel 49, lid 1 van deze CAO.\n5. De werknemer heeft na de bevalling van de echtgenote tot en met 31 december 2018 recht op 3 werkdagen kraamverlof met behoud van het PRIS-loon. Met ingang van 1 januari 2019 wordt het recht op 3 werkdagen kraamverlof omgezet in 5 werkdagen geboorteverlof met behoud van het PRIS-loon. De werknemer dient deze dagen aansluitend aan het bevallingsverlof als bedoeld in artikel 49, lid 1 van deze CAO maar uiterlijk binnen 4 weken na de bevalling op te nemen.\n6. Werknemers met een chronische ziekte hebben, indien zij in een kalenderjaar voor hun aandoening meer dan 3 keer behandeld moeten worden, met ingang van de 4e behandeling recht op verlof met behoud van loon gedurende de duur van het werkelijke verzuim benodigd voor de specialistische behandeling die zij dienen te ondergaan en die alleen onder werktijd kan plaatsvinden. De werkgever kan de werknemer verzoeken om een doktersverklaring. Onder een chronische ziekte wordt verstaan een ziekte die als zodanig wordt benoemd door het Rijksinstituut voor Volksgezondheid en Milieu (RIVM).",
    "Artikel 71 ORGANISATIEVERLOF (MET BEHOUD VAN LOON)\n1. De werknemer die ambassadeur is van een werknemersorganisatie waarmee deze CAO is gesloten heeft, indien de arbeid dit naar het oordeel van de werkgever toelaat, recht op organisatieverlof met behoud van loon gedurende 4 dagen (30 uur) per kalenderjaar. De werkgever kan deze loonkosten declareren bij Stichting Uitvoeringsregelingen Schilders - Afwerkings - en Glaszetbedrijf (SUSAG) gevestigd aan de Floris Grijpstraat te (2596 XE) Den Haag.\n2. Een ambassadeur is een werknemer die constructief en inhoudelijk meedenkt over het in deze CAO overeengekomen pakket aan loon- en arbeidsvoorwaarden. Daarnaast is een ambassadeur binnen de onderneming het aanspreekpunt voor zijn collega’s in de werknemersorganisatie waarmee deze CAO is gesloten.\n3. Een ambassadeur die in aanmerking komt voor organisatieverlof wordt door de betreffende werknemersorganisatie aan het adres van de werkgever schriftelijk kenbaar gemaakt. Voor het opnemen van organisatieverlof dient de werknemer een daartoe bedoelde uitnodiging aan de werkgever te overhandigen."
  ],
  "Termination information": [
    "Artikel 10 ARBEIDSOVEREENKOMST\n7. PROEFTIJD\na. Een proeftijd dient schriftelijk in de arbeidsovereenkomst te worden overeengekomen.\nb. Afhankelijk van de overeengekomen duur van de arbeidsovereenkomst dient de volgende maximale proeftijd te worden aangehouden:\n1. bij een arbeidsovereenkomst voor bepaalde tijd van 6 maanden of korter: geen proeftijd;\n2. bij een arbeidsovereenkomst van bepaalde tijd van langer dan 6 maanden en korter dan 12 maanden: 1 maand proeftijd;\n3. bij een arbeidsovereenkomst voor bepaalde tijd van 12 maanden of langer alsmede voor een arbeidsovereenkomst voor onbepaalde tijd: 2 maanden proeftijd;\n4. een kortere of geen proeftijd dient eveneens in de arbeidsovereenkomst te worden overeengekomen.\nc. Gedurende de proeftijd is het zowel aan de werkgever als de werknemer toegestaan het dienstverband te beëindigen zonder dat daarbij een opzegtermijn in acht genomen hoeft te worden.\nd. Bij het verlengen van een arbeidsovereenkomst voor bepaalde tijd in dezelfde functie kan geen proeftijd meer worden overeengekomen.\n8. AANZEGTERMIJN\na. De werkgever is verplicht minimaal 1 maand voor de afloop van een arbeidsovereenkomst met een looptijd van 6 maanden of langer, de werknemer schriftelijk te informeren of de arbeidsovereenkomst zal worden verlengd én onder welke voorwaarden.\nb. Bij het niet tijdig aanzeggen is de werkgever een vergoeding verschuldigd. Deze vergoeding wordt naar rato berekend met een maximum van 1 bruto maandloon.\nc. De werknemer dient deze vergoeding binnen 2 maanden na afloop van de arbeidsovereenkomst bij de werkgever te claimen.\n9. OPZEGTERMIJN.\na. De opzegging dient, vóór het einde van de maand, schriftelijk te geschieden. Dit is anders wanneer partijen in de arbeidsovereenkomst anders zijn overeengekomen.\nb. De door de werkgever in acht te nemen opzegtermijn bedraagt bij een bij een arbeidsovereenkomst, die op de dag van opzegging:\n1. korter dan 5 jaar heeft geduurd: 1 maand;\n2. 5 jaar of langer heeft geduurd: 2 maanden.\nc. De opzegtermijn voor de werknemer bedraagt 1 maand, tenzij partijen in de arbeidsovereenkomst een andere termijn zijn overeengekomen.",
    "Artikel 11 EINDE ARBEIDSOVEREENKOMST\n1. De arbeidsovereenkomst eindigt:\na. door een ontslag op staande voet;\nb. door opzegging tijdens de proeftijd;\nc. bij het overlijden van de werknemer;\nd. door de ontbinding van de arbeidsovereenkomst door de rechter;\ne. met wederzijds goedvinden;\nf. door opzegging onder opgave van redenen door de werkgever na het verkrijgen van een ontslagvergunning van het UWV;\ng. van rechtswege op de dag waarop de werknemer de AOW-gerechtigde leeftijd bereikt;\nh. van rechtswege op de einddatum van de arbeidsovereenkomst voor bepaalde tijd.\n2. Opzegging van het dienstverband door de werknemer geschiedt met inachtneming van de opzegtermijn, zoals bedoeld in artikel 10, lid 9 van deze CAO."
  ],
  "Overtime information": [
    "Artikel 12 ARBEIDSDUUR\n1. Indien en voor zover in deze CAO niets is bepaald over arbeidstijden zijn de bepalingen van de regeling arbeidstijden, zoals opgenomen in bijlage 8 van deze CAO, onverkort van toepassing. Voor werknemers jonger dan 18 jaar gelden de aanvullende bepalingen van de regeling arbeidstijden voor werknemers van 16 en 17 jaar in bijlage 8 van deze CAO.\na. De normale arbeidsduur bedraagt: 7,5 uur per werkdag, c.q. 37,5 uur per werkweek.\nb. De werkweek loopt van maandag tot en met vrijdag.\nc. Indien wordt gewerkt volgens een jaarmodel, de regeling meertijdwerk of de overlegregeling arbeidstijden, kan de normale arbeidstijd worden verlengd\nd. Het maximaal aantal te werken uren per dag (inclusief, pauze, overwerk en reistijd) bedraagt: 12 uur.\ne. Het maximaal aantal te werken uren per loonperiode van 4 weken bedraagt: 180 uur.\nf. De normale werkdag ligt tussen 6.00 uur en 19.00 uur. Van het bepaalde in dit lid mag worden afgeweken, indien in ploegendienst wordt gewerkt.\ng. In afwijking van het bepaalde in sub f van dit artikel worden voor de werknemer UTA de dagelijkse arbeidstijd en rusttijden door de werkgever in redelijk overleg met de werknemer UTA vastgesteld, met inachtneming van de in bijlage 8 van deze CAO opgenomen regeling arbeidstijden.\n4. Bij ploegendienst volgens dienstrooster kan na overleg met de werknemer(s) worden afgeweken van de in dit artikel genoemde arbeidsduur met dien verstande dat de normale arbeidsduur moet liggen tussen maandagochtend 00.00 uur en vrijdagavond 24.00 uur en per 2 weken niet meer mag bedragen dan 75 uur, dan wel 85 uur indien 8 uur per dag wordt gewerkt.",
    "Artikel 13 MEERTIJDWERK\n1. In overleg tussen de werkgever en de werknemer mag per dag 8 uur worden gewerkt. De tussen 7,5 en 8 uur gewerkte tijd kan worden uitbetaald in geld of worden gecompenseerd in tijd. Het tijdstip en de wijze van opname worden in overleg tussen de werkgever en de werknemer vastgesteld.\n2. Uitbetaling van de in lid 1 van dit artikel bedoelde uren geschiedt op basis van 100 procent van het Pris-uurloon inclusief pensioenopbouw, waarbij de pensioenopbouw de totale pensioenpremie (50 procent werkgevers- en 50 procent werknemersdeel) betreft.",
    "Artikel 14 OVERLEGREGELING ARBEIDSTIJDEN\n1. In afwijking van de normale arbeidstijden die zijn opgenomen in artikel 12 van deze CAO, kan een bedrijf onder de in de volgende leden opgenomen voorwaarden gebruik maken van de overlegregeling arbeidstijden. Daarbij gelden de volgende grenzen:\na. maximale arbeidsduur per dag: 9 uur;\nb. maximale arbeidsduur per week: 45 uur;\nc. maximale arbeidsduur per kwartaal: 13 keer 42,5 uur.",
    "Artikel 16 OVERWERK, VERSCHOVEN ARBEIDSTIJD EN CONSIGNATIEDIENST\n1. Onder overwerk wordt verstaan het verrichten van arbeid door de werknemer op verzoek van de werkgever na 170 uur per loonperiode van 4 weken of na het aantal uren dat is afgesproken in de overlegregeling arbeidstijden of een jaarmodel. Daarbij geldt dat:\na. een werknemer niet verplicht kan worden tot het verrichten van overwerk;\nb. overwerk, ter wille van de spreiding van de werkgelegenheid, tot een minimum worden beperkt.\n2. Structureel overwerk is niet toegestaan, behoudens in bijzondere gevallen, ter beoordeling aan partijen bij deze CAO, waarbij onder structureel overwerk wordt verstaan: overwerk dat met een vaste frequentie gedurende meerdere weken achtereen plaatsvindt.\n3. Onder verschoven arbeidstijd wordt verstaan het verrichten van arbeid gedurende de normale arbeidsduur per dag, waarbij de grenzen van de normale werkdag (tussen 6.00 en 19.00 uur) en/of de normale werkweek (maandag tot en met vrijdag) worden overschreden.\n4. Onder consignatiedienst wordt verstaan dat de werknemer buiten de normale werktijd zoals genoemd in artikel 12, Iid 1 van deze CAO op oproep beschikbaar moet zijn om zo spoedig mogelijk arbeid te verrichten.",
    "Artikel 29 OVERWERKTOESLAG\n1. Onder overwerk wordt verstaan het verrichten van arbeid door de werknemer op verzoek van de werkgever na 170 uur per loonperiode van 4 weken of na het aantal uren dat is afgesproken in de overlegregeling arbeidstijden of een jaarmodel.\n2. Indien de werknemer de werkgever verzoekt om een dag die tot de reguliere werkweek behoort incidenteel dan wel structureel te ruilen met een zaterdag, dan zal ook in dat geval gelden dat er sprake is van overwerk indien het aantal gewerkte uren in een loonperiode van 4 weken (20 dagen), het aantal van 170 uur overschrijdt.\n3. Voor ieder gewerkt overuur betaalt de werkgever een toeslag van 25 procent op het PRIS-uurloon, maar ten hoogste het uurloon gelijk aan het midden van de voor de werknemer toepasselijke loongroep.\n4. Dit artikel is niet van toepassing op de werknemer UTA.",
    "Artikel 30 TOESLAG VOOR HET WERKEN OP ZATERDAG, ZONDAG EN ALGEMEEN ERKENDE FEESTDAGEN\n1. Indien de werkgever de werknemer verzoekt om te werken op zaterdag, zondag of op een algemeen erkende feestdag dan heeft de werknemer op zaterdag recht op een toeslag van 40 procent van het PRIS-uurloon, maar ten hoogste het uurloon gelijk aan het midden van de voor de werknemer toepasselijke loongroep en op zondag en op een algemeen erkende feestdag recht op een toeslag van 100 procent van het PRIS-uurloon, maar ten hoogste het uurloon gelijk aan het midden van de voor de werknemer toepasselijke loongroep.",
    "Artikel 31 TOESLAG PLOEGENDIENST\n1. Voor werknemers die in ploegendienst werken zal het PRIS-uurloon, maar ten hoogste het uurloon gelijk aan het midden van de voor de werknemer toepasselijke loongroep, worden verhoogd met een toeslag van 10 procent in geval van 2-ploegendienst en met een toeslag van 15 procent in geval van 3-ploegendienst.\n2. Voor de bij ploegendienst tussen 18.30 uur en de volgende ochtend 06.00 uur vallende uren zal het PRIS-uurloon, maar ten hoogste het uurloon gelijk aan het midden van de voor de werknemer toepasselijke loongroep, in zijn totaliteit worden verhoogd met 25 procent. De in lid 1 van dit artikel genoemde toeslagen worden geacht in dit percentage te zijn opgenomen, zodat cumulatie niet plaats zal vinden.\n3. Dit artikel is niet van toepassing op de werknemer UTA.",
    "Artikel 32 TOESLAG CONSIGNATIEDIENST\n1. De werknemer heeft voor een consignatiedienst recht op een toeslag.\nVAKVOLWASSEN WERKNEMER:\na. 10 euro bruto of 30 minuten vrije tijd per dag voor een dienst op maandag tot en met vrijdag;\nb. 25 euro bruto of 75 minuten vrije tijd per dag voor een dienst in het weekend en op feestdagen.\nWERKNEMERS IN EEN LEERLING- OF AANLOOPSCHAAL:\nc. 5 euro bruto of 30 minuten vrije tijd per dag voor een dienst op maandag tot en met vrijdag;\nd. 12,50 euro bruto of 75 minuten vrije tijd per dag voor een dienst in het weekend en op feestdagen.\n2. Indien de werknemer tijdens een consignatiedienst daadwerkelijk wordt opgeroepen (uitruk), heeft hij recht op de hierna volgende toeslag.\nVAKVOLWASSEN WERKNEMER:\na. 30 euro bruto of 90 minuten vrije tijd bij een uitruk op maandag tot en met vrijdag;\nb. 45 euro bruto of 135 minuten vrije tijd bij een uitruk in het weekend en op feestdagen;\nWERKNEMERS IN EEN LEERLING- OF AANLOOPSCHAAL:\nc. 15 euro bruto of 90 minuten vrije tijd bij een uitruk op maandag tot en met vrijdag;\nd. 20 euro bruto of 135 minuten vrije tijd bij een uitruk in het weekend en op feestdagen.\n3. Een uitruk wordt geacht maximaal 75 minuten te duren gerekend vanaf het huisadres van de werknemer. Duurt een uitruk langer dan 75 minuten, dan wordt de toeslag verdubbeld.",
    "Artikel 33 TOESLAG VERSCHOVEN ARBEIDSTIJD\n1. In het geval van verschoven arbeidstijd, zal aan de werknemer, voor de buiten de normale werkdag (tussen 6.00 en 19.00 uur) en/of de normale werkweek (maandag tot en met vrijdag) vallende uren een toeslag boven het PRIS-loon, maar ten hoogste over het uurloon gelijk aan het midden van de voor de werknemer toepasselijke loongroep, worden betaald van 25 procent.\n2. Dit artikel is niet van toepassing op de werknemer UTA."
  ],
  "Training information": [
    "HOOFDSTUK 6 AFSPRAKEN OVER LEERLINGEN",
    "Artikel 58 LOON LEERLING-WERKNEMER (met ingang van leerjaar 2016/2017)\n1. De leerling-werknemer wordt opgeleid op 3 verschillende niveaus, te weten:\na. niveau 1: Assistent schilder;\nb. niveau 2: Schilder;\nc. niveau 3: Gezel.\n...",
    "Artikel 59 DE LEERMEESTER\n1. De leermeester zal door de werkgever in de gelegenheid worden gesteld om voldoende tijd te investeren in het begeleiden van de leerling-werknemer. Onder voldoende tijd dient te worden verstaan: voldoende tijd noodzakelijk om de leerling-werknemer op te leiden tot een goede vakkracht.\n2. Het leerbedrijf kan, afhankelijk van de werkplek waarop de leerling-werknemer wordt getraind, genoodzaakt zijn een limiet te stellen aan het aantal uren dat de leermeester per dag voor begeleiding van de leerling-werknemer kan inzetten.",
    "Artikel 61 SCHOLING\n1. De werkgever is verplicht voor de werknemers in zijn onderneming een inzichtelijk opleidings- en scholingsbeleid te ontwikkelen. De werknemer kan recht doen gelden op gemiddeld 4 scholingsdagen per 24 maanden met behoud van loon, teneinde aldus in de gelegenheid te zijn tot het volgen van opleidingen die verband houden met zijn beroep.\n2. Indien het opleidings- en scholingsbeleid van de werkgever niet voorziet in het recht op doorbetaalde scholingsdagen voor de werknemer is deze gerechtigd zelfstandig een cursus te volgen. De cursus- en verletkosten komen voor rekening van de werkgever, indien met de werkgever overleg gevoerd is over de aard van de cursus.",
    "Artikel 62 SCHOLINGSKOSTEN\n1. De scholingskosten komen in beginsel volledig voor rekening van de werkgever. De verletkosten tijdens scholing komen voor rekening van de werknemer.\n2. Indien het initiatief voor het volgen van scholing van de werknemer komt en wenst de werknemer deze scholing te volgen onder werktijd, dan treedt hij daarover vóóraf in overleg met de werkgever. Scholing op initiatief van de werknemer kan uitsluitend na toestemming van de werkgever onder werktijd plaatsvinden.\n3. Indien de scholing op verzoek van de werknemer wordt gevolgd, dan treden de werkgever en de werknemer met elkaar in overleg over een eventuele door de werkgever te bepalen bijdrage in de kosten.\n4. De werkgever en de werknemer kunnen overeenkomen dat het de werknemer niet vrij staat de arbeidsovereenkomst te beëindigen tijdens scholing of dat de werknemer na zijn examen nog een bepaalde tijd in dienst moet blijven.\n5. De werknemer, die het dienstverband voortijdig beëindigt, is gehouden om aan de werkgever de scholingskosten terug te betalen. Deze scholingskosten kunnen onder meer bestaan uit de loondoorbetaling tijdens scholingsdagen (indien van toepassing), lesgeld en reiskosten.\n6. De scholingskostenovereenkomst wordt schriftelijk gesloten voorafgaand aan de deelname aan een scholing, cursus, training of opleiding.\n7. De scholingskosten komen gedeeltelijk voor rekening van de werknemer indien de arbeidsovereenkomst anders dan met wederzijds goedvinden wordt beëindigd:\na. binnen 1 jaar na het behalen van een diploma of certificaat: 100 procent;\nb. binnen 2 jaar na het behalen van een diploma of certificaat: 50 procent;\nc. binnen 3 jaar na het behalen van een diploma of certificaat: 25 procent."
  ],
  "Homeoffice information": []
}