{
  "General information": [
    "Deze cao loopt van 1 januari 2023 tot 1 juli 2024. Er zijn afspraken gemaakt over salarisverhogingen, het levensfasebudget en de mogelijkheid om voor 2023 en 2024 twee keer binnen hetzelfde kalenderjaar gebruik te maken van de gratificatie op basis van artikel 5.9. Aanleiding om ons te beperken tot deze onderdelen is waardering en salarisverhoging voor medewerkers niet verder uit te stellen dan noodzakelijk. Over de onderwerpen waarover wel gesproken is, maar nog geen overeenstemming is bereikt en de nog niet besproken cao-onderwerpen, gaan we met elkaar in overleg. Voor deze onderwerpen willen wij voor 1 juli 2023 tot verbeteringen of aanpassingen komen. Ook de onderzoeken en werkgroepen uit de vorige cao-periode worden hierin meegenomen.",
    "Uiterlijk 1 april 2024 komen cao-partijen met een overgangscao voor de periode 1 juli 2024 tot 1 januari 2025 als voorbereiding op de cao van de toekomst.",
    "1.4 Looptijd en tussentijdse wijziging\n\nDeze cao treedt in werking met ingang van 1 januari 2023 en eindigt met ingang van 1 juli 2024, zonder dat hiervoor opzegging is vereist.\n\nPartijen bij de Cao Kinderopvang kunnen overeenkomen deze cao tijdens de looptijd te wijzigen."
  ],
  "Wage information": [
    "5.1 Het salaris bepalen\n\nDe werkgever stelt het salaris vast volgens de salarisschaal die hoort bij de functie van de medewerker. Welke salarisschaal bij welke functie hoort, staat in bijlage 1, in de functiematrix.\n\nValt de medewerker onder de Participatiewet? Dan krijgt ze het wettelijk minimumloon als salaris.\n\nDe bedragen van de salarisschalen gelden vanaf 1 januari 2023. Deze bedragen staan in bijlage 2. De werkgever verhoogt deze bedragen drie keer:\n\na. Per 1 april 2023 met € 150 bruto en daarna met 2,0%\nb. Per 1 januari 2024 met 2,0%\nc. Per 1 april 2024 met 2,0%\n\nPer 1 januari 2024 wijzigen de salarisschalen:\n\na. Bij iedere salarisschaal vervalt het eerste salarisnummer. Behalve bij schaal 1.\nb. Bij iedere salarisschaal worden aan het einde van de salarisschaal twee salarisnummers toegevoegd. De salaristabel wordt hiervoor uitgebreid met salarisnummer 65 en 66.",
    "Bijlage 2 — Salarisschalen .........0..0008\n\n1. Salarisnummers en bedragen voor medewerkers...\n2. Salarisschalen\n\n2.1 Salarisbedragen per maand per 1 januari 2023....\n2.2 Salarisbedragen per maand per 1 april 2023\n2.3 Salarisbedragen per maand per 1 januari 2024....\n2.4 Salarisbedragen per maand per 1 april 2024\n\n3. Medewerkers Participatiewet ....... cee cee tco ene scnesnoeescoessoeescodscoeeseneeseeatenece 66",
    "Maandsalaris. het brutomaandloon dat de werkgever en medewerker op basis van bijlage 1 en 2 hebben afgesproken, exclusief toeslagen, vergoedingen en/of tegemoetkomingen, vakantietoeslag en eventuele gratificatie.",
    "Uursalaris binnen de jaarurensystematiek. het jaarsalaris gedeeld door het aantal jaaruren volgens artikel 4.1. lid 3, gebaseerd op een voltijdbaan.",
    "5.2 Het bepalen van het salaris bij indiensttreding van de medewerker\nWanneer de medewerker begint met werken bij de werkgever bepaalt de werkgever haar salaris volgens de salarisschaal die hoort bij haar functie. De salarisschalen staan in bijlage 2.\n\nHeeft de medewerker al eerder in dezelfde functie gewerkt? Dan heeft ze bij haar nieuwe werkgever recht op minimaal hetzelfde salarisnummer als ze voor het laatst had bij haar oude werkgever. Maar alleen als een van de volgende situaties voor de medewerker geldt:\n\ne De medewerker heeft direct voor ze begon met werken, gewerkt in dezelfde functie bij een werkgever die ook onder deze cao valt.\ne De medewerker heeft maximaal één maand geleden voor ze begon met werken, gewerkt in dezelfde functie bij een werkgever die ook onder deze cao valt.",
    "5.3 Jaarlijkse verhoging van het salaris\n\nTeder jaar verhoogt de werkgever het salaris van de medewerker met 1 salarisnummer.\n\nDit gebeurt tot de medewerker het hoogste salarisnummer heeft bereikt van de salarisschaal van haar functie.\n\nValt de medewerker onder de Participatiewet? Dan verandert de werkgever het salaris alleen als het wettelijk minimumloon verandert. Dit staat ook in bijlage 2, onderdeel 3.\n\nVindt de werkgever dat de medewerker haar werk aantoonbaar niet goed genoeg doet? Dan kan de werkgever bepalen dat ze het salaris van de medewerker dit jaar niet verhoogt. De werkgever moet dit eerst schriftelijk laten weten aan de medewerker. Daarbij moet ze uitleggen waarom ze vindt dat de medewerker haar werk niet goed genoeg doet.",
    "5.7 Eenmalige uitkering\n\na. Is de medewerker op 1 juli 2023 in dienst? Dan krijgt zij in juli 2023 een eenmalige uitkering van € 525 bruto bij een voltijds dienstverband van 36 uur. Werkt zij gemiddeld minder of meer uur dan 36 uur per week? Dan krijgt zij de eenmalige uitkering naar verhouding van het aantal uur dat ze gemiddeld werkt.\n\nb. Over de eenmalige uitkering wordt geen pensioen opgebouwd. En ook geen vakantietoeslag en eindejaarsuitkering.\n\nc. Heeft de medewerker in januari 2023 een gratificatie ontvangen? Dan wordt het bedrag van de gratificatie afgetrokken van de eenmalige uitkering. Het bedrag dat wordt afgetrokken is maximaal € 300 bij een voltijds dienstverband van 36 uur. Werkt zij gemiddeld minder uur per week? Dan is dit bedrag naar verhouding van het aantal uur dat ze gemiddeld werkt.",
    "5.8 Eindejaarsuitkering\n\na. De medewerker krijgt een eindejaarsuitkering van 3%.\n\nDe eindejaarsuitkering wordt in december van ieder kalenderjaar uitbetaald. De eindejaarsuitkering wordt berekend over de 12 maandsalarissen in de periode januari tot en met december van het betreffende kalenderjaar.\n\nb. Komt de medewerker in de loop van het jaar in dienst? Dan wordt de eindejaarsuitkering voor dat kalenderjaar berekend vanaf de datum dat ze in dienst is. Gaat de medewerker in de loop van het jaar uit dienst? Dan wordt de eindejaarsuitkering voor dat kalenderjaar berekend tot de datum dat ze uit dienst gaat.",
    "5.9 Gratificatie\n\nDe werkgever kan vanwege een bijzondere reden een gratificatie toekennen aan een groep medewerkers of aan alle medewerkers. De gratificatie kan eenmalig in een kalenderjaar worden toegekend en is niet structureel. Over de gratificatie wordt geen pensioen en vakantietoeslag opgebouwd.\n\nIn 2023 en 2024 is het toegestaan om twee keer per jaar een gratificatie toe te kennen.\n\nAls de werkgever gebruik wil maken van de in lid 1 en 2 genoemde mogelijkheid, stelt zij hiervoor een regeling vast met instemming van de medezeggenschap. De werkgever geeft in deze regeling aan welke beloningsvormen zij hanteert en om welke redenen en binnen welke grenzen de gratificatie kan worden toegekend.",
    "5.11 Doorbetaling van het salaris als de medewerker ziek of arbeidsongeschikt is\n\nIs de medewerker ziek en kan ze daardoor haar werk helemaal of voor een deel niet doen?\n\nDan is ze arbeidsongeschikt en heeft ze recht op doorbetaling van haar maandsalaris. Het\n\ngaat hier om situaties zoals bedoeld in artikel 7:629 Burgerlijk Wetboek.\n\nDe medewerker houdt dit recht op doorbetaling van het maandsalaris zolang ze arbeidsongeschikt is en een arbeidsovereenkomst heeft bij de werkgever.\n\nHoeveel procent van het maandsalaris betaalt de werkgever door?\n\nHoeveel % salaris?\n\nTijdens maand 1 tot en met 6 100%\nTijdens maand 7 tot en met 12 90% *\nTijdens maand 13 tot en met 18 80%\nTijdens maand 19 tot en met 24 (104 weken) 70%\n\n* Dit bedrag mag niet lager zijn dan het wettelijk minimumloon. In het eerste ziektejaar is de doorbetaling van het salaris minimaal gelijk aan het minimumloon.",
    "5.12 PAWW-bijdrage en PAWW-uitkering\n\nMedewerkers betalen een eigen bijdrage voor de Private Aanvulling op de WW (3° WW-Jaar) en WGA. Deze aanvulling heet PAWW. De werkgever regelt dat de PAWW-bijdrage van het brutosalaris van de medewerker af gaat. Deze bijdrage gaat via de werkgever naar Stichting PAWW. Medewerkers kunnen van de Stichting PAWW een uitkering krijgen. De medewerker kan deze uitkering maximaal 14 maanden krijgen. Ze moet dan wel aan de voorwaarden voldoen.\n\nDe Stichting PAWW laat ieder jaar weten hoe hoog de PAWW-bijdrage is.\n\nWordt de medewerker werkloos? Dan moet ze een maand voordat haar wettelijke uitkering eindigt, zelf de PAWW-uitkering aanvragen. De medewerker krijgt de PAWW-uitkering van Stichting PAWW.",
    "6.1 Vakantietoeslag\n\nDe werkgever betaalt vakantietoeslag over de periode die loopt van 1 juni tot en met 31 mei.\nDe vakantietoeslag is 8% van het salaris dat de medewerker heeft verdiend in de periode uit lid 1. Bij het salaris horen ook de salarisdoorbetaling, uitkeringen en aanvullingen die de medewerker in deze periode heeft ontvangen bij ziekte en arbeidsongeschiktheid. Zie artikel 5.11.\n\nVoor de vakantietoeslag geldt een minimumbedrag. Dit bedrag gaat tegelijk met de verhoging van de salarisschalen omhoog. Heeft de medewerker een voltijdbaan? Dan krijgt ze minimaal het volgende bedrag:\n\na. per 1 januari 2023: € 181,48\nb. per 1 april 2023: € 197,35\nc. per 1 januari 2024: € 201,30\nd. per 1 april 2024: € 205,33\n\nKrijgt de medewerker vakantie-uitkeringen volgens de sociale verzekeringswetten? Dan zitten die bij de vakantietoeslag in.\nDe werkgever betaalt de vakantietoeslag in mei.",
    "6.3 Jubileumtoeslag\n\nWas de medewerker op 1 januari 2020 in dienst? Of was de medewerker op die datum in dienst en ging zij na die datum over van de Cao Sociaal Werk naar de Cao Kinderopvang? Dan geldt het volgende. Werkt de medewerker 25, 40 of 50 jaar bij 66n of meer werkgevers voor wie deze cao geldt? Of bij één of meer werkgevers voor wie de Cao Sociaal Werk geldt? Dan krijgt ze een jubileumtoeslag. Zie lid 3. Het maakt niet uit of ze met of zonder onderbreking heeft gewerkt bij deze werkgevers.\n\nIs de medewerker na 1 januari 2020 in dienst gekomen? Dan geldt het volgende. Werkt de medewerker 25, 40 of 50 jaar bij de werkgever en haar rechtsvoorganger(s)? Dan krijgt ze een jubileumtoeslag. Zie lid 3. Het maakt niet uit of ze met of zonder onderbreking heeft gewerkt bij de werkgever en haar rechtsvoorganger(s).\n\nHoeveel jubileumtoeslag krijgt de medewerker?\n\ne Een half maandsalaris bij 25 dienstjaren.\ne Een heel maandsalaris bij 40 dienstjaren.\ne Een heel maandsalaris bij 50 dienstjaren.\n\nDe werkgever berekent de jubileumtoeslag als volgt. Bij het maandsalaris van de medewerker telt ze de vakantietoeslag van één maand op. En daarbij telt ze de gemiddelde werkurentoeslag per maand op. De werkgever berekent deze gemiddelde werkurentoeslag over de 3 maanden voor het jubileum.",
    "6.4 Bijdrage zorgverzekering\n\nHeeft de medewerker een functie in schaal 1 tot en met 6? Dan betaalt de werkgever mee aan de zorgverzekering van de medewerker. De werkgever betaalt € 8,- bruto per maand.\nHeeft de medewerker een aanvullende zorgverzekering? Dan betaalt de werkgever mee aan deze aanvullende zorgverzekering. De werkgever betaalt € 8,- bruto per maand. Dit geldt voor alle medewerkers met een aanvullende zorgverzekering.\n\nDe bijdragen uit lid 1 en 2 gelden los van het aantal uur dat de medewerker gemiddeld per week werkt. Heeft de medewerker meerdere arbeidsovereenkomsten bij een of meer werkgevers die onder deze cao vallen? Dan krijgt de medewerker de vergoeding maar 1 keer."
  ],
  "Pension information": [
    "5.10 De pensioenregeling en pensioenpremie\n\nIn het pensioenreglement van de Stichting ‘Pensioenfonds Zorg en Welzijn’ (PFZW) staan de\n\nrechten en plichten van de werkgever en de medewerker met betrekking tot pensioen. Hierin\n\nstaat ook hoe PFZW de jaarlijkse pensioenpremie bepaalt.\n\nVerdeling pensioenpremie tussen werkgever en medewerker\n\n2.1. De medewerker betaalt een deel van de pensioenpremie. De werkgever houdt dit deel\nin op het salaris van de medewerker. De pensioenpremie wordt berekend over de\npensioengrondslag. De pensioengrondslag is het deel van het salaris waarover de\nmedewerker pensioen opbouwt. De pensioengrondslag staat in het pensioenreglement\nvan PFZW.\n\nWelk deel van de pensioenpremie betaalt de medewerker? Daarover geldt het\nvolgende.\n\nOuderdoms- en partnerpensioen\n\nDe medewerker en de werkgever betalen allebei een even groot deel van de premie\nvoor het ouderdoms- en partnerpensioen (OP-premie). Ze betalen allebei dus 50%\nvan de OP-premie.\n\nArbeidsongeschiktheidspensioen\n\nCao-partijen berekenen jaarlijks de nieuwe verdeling van de\narbeidsongeschiktheidspremie (AP-premie) tussen medewerker en werkgever. Hierbij\n\nis de afspraak dat de medewerker en de werkgever allebei een even groot deel van de\nwijziging van de premielast betalen.\n\n2.2. PFZW maakt ieder jaar in december de pensioenpremies voor het nieuwe jaar bekend.\nDaarna maken cao-partijen de verdeling van de pensioenpremies voor het nieuwe jaar\nbekend.",
    "3.7 De arbeidsovereenkomst beëindigen\n\n5. De arbeidsovereenkomst eindigt automatisch op de dag waarop de medewerker recht krijgt op pensioen volgens de Algemene Ouderdomswet (AOW). De werkgever en de medewerker kunnen hierover andere afspraken maken."
  ],
  "Leave information": [
    "7.1 Vakantie\n\nHeeft de medewerker een voltijdbaan? Dan heeft ze recht op 144 uur vakantie per kalenderjaar. Dit is het wettelijk vakantieverlof. De werkgever betaalt het salaris van de medewerker tijdens die vakantie door.\n\nDe medewerker moet haar vakantie-uren in principe opnemen binnen het kalenderjaar. Behalve als werkgever en medewerker hierover in overleg andere afspraken hebben gemaakt. De werkgever bepaalt op tijd en in overleg met de medewerker wanneer de vakantie begint en eindigt. De medewerker neemt minstens 1 keer per kalenderjaar minstens 2 weken achter elkaar vakantie.\n\nDe medewerker kan de werkgever vragen om 3 weken achter elkaar vakantie op te nemen. De werkgever moet zijn best doen om dit mogelijk te maken. Lukt het de werkgever niet om dit voor alle medewerkers die dit vragen mogelijk te maken? Dan zorgt de werkgever ervoor dat over meerdere jaren alle medewerkers die dit vragen een keer aan de beurt komen.",
    "7.3 Verlofbudget\n\nDe medewerker heeft recht op extra vakantieverlof. Bij een voltijdbaan is dit 66 uur extra vakantieverlof per kalenderjaar. Dit is het bovenwettelijk vakantieverlof. Samen met de 144 uur wettelijk vakantieverlof uit artikel 7.1 is het totale vakantieverlof 210 uur.\n\nHad de medewerker in 2008 recht op meer dan 210 uur vakantieverlof per jaar? Op basis van de Cao Kinderopvang 2007-2008 of op basis van een verworven recht? Dan voegt de werkgever deze extra uren toe aan het verlofbudget.\n\nDe werkgever kan beslissen om aan alle medewerkers 26 uur van het verlofbudget uit te betalen in december. Dit beslist ze dan uiterlijk op 1 januari van hetzelfde kalenderjaar. De werkgever betaalt de uren in december uit op basis van het uursalaris dat op dat moment geldt.\n\nDe werkgever laat de medewerkers weten wat haar beslissing is. Ze geeft de medewerkers de mogelijkheid om hiervan af te wijken en de 26 uur op een andere manier te besteden volgens de mogelijkheden van lid 4.\n\nDe medewerker kan kiezen wat ze met haar 66 uur bovenwettelijk verlof wil doen. Daarbij moeten de werkgever en medewerker rekening houden met de wettelijke en fiscale regels. Wat kan de medewerker doen met haar bovenwettelijke verlofuren?\n\ne Ze kan deze verlofuren gebruiken voor vrije tijd. De werkgever betaalt het salaris van de medewerker dan door.\ne Ze kan deze verlofuren sparen. En de uren dan later gebruiken voor vrije tijd en/of verlof. De medewerker mag maximaal 66 verlofuren meenemen naar een volgend kalenderjaar. Behalve als ze hierover andere afspraken heeft gemaakt met de werkgever.\ne Ze kan deze verlofuren aan het einde van het kalenderjaar toevoegen aan haar levensfasebudget. De medewerker mag maximaal 66 verlofuren toevoegen. Deze uren worden in geld toegevoegd aan het levensfasebudget.\ne Ze kan deze verlofuren laten uitbetalen. Ze krijgt voor de verlofuren dan het uursalaris dat op dat moment voor haar geldt.\n\nHeeft de medewerker aan het eind van het kalenderjaar nog uren over van haar 66 uur\nbovenwettelijk verlof? Dan betaalt de werkgever deze uren uit. Behalve als de medewerker\nvan tevoren heeft laten weten dat ze de uren wil gebruiken voor een van de mogelijkheden uit lid 4.",
    "7.2 Vakantie als de arbeidsovereenkomst van de medewerker eindigt\n\nEindigt de arbeidsovereenkomst van de medewerker? En heeft ze nog vakantie-uren? Dan kan ze die in overleg met de werkgever opnemen. Maar dat kan alleen voor zover de bedrijfsomstandigheden dit toelaten.\n\nHeeft de medewerker niet al haar vakantie-uren kunnen opnemen? Dan betaalt de werkgever deze overgebleven vakantie-uren uit. Heeft de medewerker te veel vakantie-uren opgenomen? Dan trekt de werkgever de waarde van deze vakantie-uren af van het salaris van de medewerker.",
    "7.4 Levensfasebudget\n\nDe medewerker heeft de mogelijkheid om te sparen voor een levensfasebudget. Ze kan dit\n\nlevensfasebudget gebruiken voor haar duurzame inzetbaarheid in iedere levensfase. Dit om bij\n\nte dragen aan een betere balans tussen belasting en belastbaarheid. En aan gezond en vitaal\nkunnen blijven werken.\n\nVullen van het levenstasebudget\n\na. De medewerker kan aan het einde van ieder kalenderjaar uren toevoegen aan haar levensfasebudget. Ze mag hiervoor de uren van haar verlofbudget gebruiken (zie artikel 7.3). En ze mag hiervoor haar extra gewerkte uren of plus-uren gebruiken. Het aantal uur dat ze maximaal mag toevoegen is twee keer het gemiddeld aantal uur dat ze per week werkt (zie artikel 4.2 lid 3 en artikel 4.5 lid 3).\n\nHeeft de medewerker een voltijdbaan? Dan mag ze dus maximaal 66 uur van haar verlofbudget toevoegen en maximaal 72 uur aan extra gewerkte uren of plus-uren. In totaal maximaal 138 uur.\n\nb. De werkgever verdubbelt ieder jaar maximaal de eerste zes uur die de medewerker toevoegt aan haar levensfasebudget. Voegt de medewerker minder dan zes uur toe? Dan verdubbelt de werkgever het aantal uur dat ze inlegt.\n\nc. De medewerker geeft aan het einde van ieder kalenderjaar aan haar werkgever door hoeveel uren ze wil sparen in haar levensfasebudget.\n\nd. Deze uren worden in geld toegevoegd aan het levensfasebudget. Het bedrag is gelijk aan het aantal uur dat de medewerker wil sparen maal het uursalaris dat voor haar geldt op 31 december van dat jaar.\n\ne. Het levensfasebudget wordt niet geindexeerd. Dit betekent dat het bedrag in het levensfasebudget niet verhoogd wordt met de salarisstijgingen.\n\nf. Het bedrag in het levensfasebudget mag maximaal gelijk zijn aan omgerekend 100 keer het gemiddeld aantal uur dat de medewerker per week werkt. Een medewerker mag dus maximaal 100 weken verlof sparen. Dit maximum is gelijk aan het maximum aantal weken dat een medewerker belastingvrij mag sparen. Wijzigt de belastingwetgeving? Dan wordt het levensfasebudget hierop aangepast.\n\ng. Het bedrag in het levensfasebudget blijft uiterlijk tot het einde van het dienstverband bij de werkgever staan. Het bedrag kan niet meegenomen worden naar een andere werkgever.",
    "Buitengewoon verlof\n\nGebeurtenis Hoeveel verlof?\n\nc Als de partner van de medewerker gaat bevallen. 3 dagen\n\nNaast deze dagen heeft de medewerker met een\nvoltijdbaan na de bevalling, conform de WAZO, recht\nop 5 dagen geboorteverlof. En op 5 weken aanvullend\ngeboorteverlof.\n\nMaakt de medewerker gebruik van het recht op\naanvullend geboorteverlof? Dan vraagt de werkgever\nbij het UWV een WAZO-uitkering aan voor de\nmedewerker. De werkgever vult het bedrag van deze\nuitkering aan tot 100% van het salaris van de\nmedewerker. De medewerker krijgt dus haar volledige\nsalaris tijdens het aanvullende geboorteverlof.\n\nd Als de medewerker zaken moet regelen die te maken Maximaal 10 dagen, hebben met adoptie. per kind",
    "Heeft de medewerker zwangerschapsverlof of bevallingsverlof? Dan heeft ze recht op een uitkering. Dit staat in artikel 3.7 lid 1 van de Wet arbeid en zorg (WAZO).\n\nDeze uitkering kan lager zijn dan het laatste maandsalaris van de medewerker. In dat geval vult de werkgever de uitkering aan tot 100% van haar laatste maandsalaris.",
    "7.10 Overige vormen van verlof\n\nVerlofvormen WAZO\n\nDe medewerker kan gebruik maken van nog meer vormen van betaald of onbetaald verlof dan de verlofvormen die in deze cao zijn genoemd. Die andere vormen van verlof staan in de Wet arbeid en zorg (WAZO).\n\nVerlofvormen WAZO\n\nVerlofvorm Hoofdstuk in WAZO_ | Zie ook in cao\n\nZwangerschapsverlof en bevallingsverlof 3\n\nOuderschapsverlof 6 -\nAdoptieverlof en verlof bij opname van een 3 7.8 lid 1.d\npleegkind\n\nVerlof voor een onverwachte noodsituatie. 4 7.8 lid 1.e\n\nDit heet calamiteitenverlof. Of voor ander\nkort verzuimverlof.\n\nGeboorteverlof 4 7.8 lid 1.c\nKortdurend zorgverlof 5 -\nLangdurend zorgverlof 5 7.8\n\nDeze vormen van verlof moet de medewerker op tijd van tevoren schriftelijk aanvragen bij de werkgever. Dit geldt niet voor verlof voor een onverwachte noodsituatie. En ook niet voor kortdurend zorgverlof. Ouderschapsverlof moet de medewerker minimaal 2 maanden van tevoren aanvragen.",
    "7.5 Vakantieverlof bij arbeidsongeschiktheid\n\nIs de medewerker volledig of voor een deel arbeidsongeschikt? Dan bouwt ze wettelijk en bovenwettelijk vakantieverlof op. Voor beide geldt dat ze dit opbouwt over het volledige aantal uur dat ze volgens haar arbeidsovereenkomst werkt.\n\nNeemt de medewerker vakantie op terwijl ze volledig of voor een deel arbeidsongeschikt is? Dan trekt de werkgever dit van haar vakantieverlof af. De werkgever gaat daarbij uit van het volledige aantal uur dat de medewerker volgens haar arbeidsovereenkomst werkt.\n\nWordt de medewerker arbeidsongeschikt tijdens een vastgestelde vakantie? En kan ze dat voldoende bewijzen? Dan trekt de werkgever de vakantie-uren niet af van het vakantieverlof.",
    "7.6 Seniorenverlof (afbouwregeling)\n\nWas de medewerker op 1 januari 2009 55 jaar of ouder? Of werd ze in 2009 55 jaar? En valt ze sinds 1 mei 2009 zonder onderbreking onder deze cao? Dan heeft ze bij een voltijdbaan recht op 153 uur extra verlof per kalenderjaar. De werkgever betaalt het salaris door tijdens deze uren.\n\nWas de medewerker in 2009 50, 51, 52, 53 of 54 jaar? En valt ze sinds 1 mei 2009 zonder onderbreking onder deze cao? Dan heeft ze vanaf het kalenderjaar waarin ze 55 jaar werd recht op extra verlofuren. De werkgever betaalt het salaris door tijdens deze uren. Op hoeveel extra uur verlof ze per kalenderjaar recht heeft staat in de tabel hieronder. Dit extra aantal verlofuren geldt bij een voltijdbaan.",
    "7.7 Verlof op feestdagen\n\nDe medewerker heeft recht op verlof op de volgende feestdagen. De werkgever betaalt het\n\nsalaris van de medewerker door op deze dagen.\n\ne Nieuwjaarsdag\ne Tweede paasdag\ne Koningsdag\ne Vanaf 2010 één keer per 5 jaar op 5 mei\ne Hemelvaartsdag\ne Tweede pinksterdag\ne Eerste en tweede kerstdag\n\nVallen deze feestdagen op een zaterdag of zondag? Dan heeft de medewerker geen recht op\n\nverlof.",
    "7.9 Langdurend zorgverlof\n\nIs het noodzakelijk dat de medewerker zorgt voor een persoon die ziek is? En gaat het om\n\neen persoon zoals bedoeld in artikel 5:1 lid 2 van de Wet arbeid en zorg (WAZO)? Dan heeft\n\nde medewerker recht op langdurend zorgverlof.\n\nWil de medewerker gebruik maken van haar recht op langdurend zorgverlof? Dan gelden\n\ndaarvoor de volgende regels in aanvulling op de WAZO. Of in afwijking van deze wet.\n\na. De medewerker kan het zorgverlof alleen krijgen als ze al minstens 1 jaar bij de werkgever werkt.\n\nb. Het maximale aantal uur zorgverlof waar de medewerker recht op heeft is 13 keer het aantal uur dat de medewerker gemiddeld per week werkt.\n\nc. Tijdens het zorgverlof betaalt de werkgever 25% van het salaris van de medewerker door. Dit doet de werkgever maximaal tot de helft van het aantal uur dat de medewerker volgens haar arbeidsovereenkomst gemiddeld per week werkt."
  ],
  "Termination information": [
    "3.1 De arbeidsovereenkomst en proeftijd\n\nDe afspraken tussen werkgever en de medewerker staan in een schriftelijke arbeidsovereenkomst.\n\nDe werkgever en de medewerker kunnen schriftelijk een proeftijd van maximaal 2 maanden afspreken in de volgende situaties:\n\ne Bij een tijdelijke arbeidsovereenkomst van meer dan 2 jaar.\ne Bij een vaste arbeidsovereenkomst.\n\nVoor het afspreken van een proeftijd gelden de wettelijke regels. Er is én uitzondering:\n\nBij een tijdelijke arbeidsovereenkomst van meer dan 6 maanden tot 2 jaar. In die situatie kan de proeftijd 2 maanden zijn. Dit wijkt af van artikel 7:652 Burgerlijk Wetboek.\n\nBeëindigt de werkgever of de medewerker de arbeidsovereenkomst tijdens de proeftijd? Dan moet de werkgever of de medewerker hierover schriftelijke uitleg geven als de ander daarom vraagt.",
    "3.7 De arbeidsovereenkomst beëindigen\n\n1. Wil de medewerker of de werkgever de arbeidsovereenkomst opzeggen? Dan moet de medewerker of de werkgever dit schriftelijk doen en daarbij de reden van de opzegging geven. De eerste dag van de maand die volgt op de datum van de opzegging geldt als opzegdatum.\n\n2. Bij een vaste arbeidsovereenkomst is de opzegtermijn voor de werkgever en de medewerker 2 maanden. Dit betekent dat de arbeidsovereenkomst nog 2 maanden doorloopt na de opzegdatum.\n\nHeeft een medewerker een hogere salarisschaal dan schaal 12?\n\nDan kunnen de werkgever en medewerker in de arbeidsovereenkomst een opzegtermijn van 3 maanden afspreken. Deze langere opzegtermijn geldt voor de werkgever en de medewerker.\n\n3. Een tijdelijke arbeidsovereenkomst eindigt automatisch op de einddatum die in de arbeidsovereenkomst staat. Of op de datum waarop het werk eindigt, dat in de arbeidsovereenkomst staat.\n\n4. De werkgever en de medewerker kunnen een tijdelijke arbeidsovereenkomst tussentijds opzeggen. De opzegtermijn voor de werkgever en de medewerker is 2 maanden.\n\n5. De arbeidsovereenkomst eindigt automatisch op de dag waarop de medewerker recht krijgt op pensioen volgens de Algemene Ouderdomswet (AOW). De werkgever en de medewerker kunnen hierover andere afspraken maken.\n\n6. Krijgt de medewerker geen nieuwe VOG na een melding uit de continue screening? Dan neemt de werkgever stappen om de arbeidsovereenkomst te beëindigen. Meer informatie over de continue screening staat in artikel 3.6, lid 3."
  ],
  "Overtime information": [
    "4.1 Aantal uren\n\n1. Heeft de medewerker een voltijdbaan? Dan werkt ze gemiddeld 36 uur per week.\n\n5. De medewerker kan in overleg met de werkgever afspreken dat ze meer uren per week werkt. Dit kan tot maximaal gemiddeld 40 uur per week. Hebben de werkgever en medewerker dit afgesproken? Dan heeft de medewerker het recht om het aantal uur dat ze per week werkt weer te veranderen in het oorspronkelijke aantal uur.",
    "4.2 Werkdagen en werktijden\n\n1. De normale werktijden zijn op maandag tot en met vrijdag tussen 07.00 en 19.00 uur. De\n\nwerkgever bepaalt de werktijden. Hierbij houdt ze zoveel mogelijk rekening met de\n\nlevensbeschouwelijke opvattingen van de medewerker.\n\n6. Gebruikt de werkgever geen jaarurensystematiek zoals staat in artikel 4.5? Dan bepalen de werkgever en medewerker in overleg hoe de werkgever extra gewerkte uren vergoedt. Dit kan in geld, of in vrije tijd.\n\nKrijgt de medewerker de extra uren vergoed in tijd? Dan mag ze deze uren binnen hetzelfde kalenderjaar vrij nemen. De werkgever betaalt het salaris van de medewerker door tijdens deze vrije uren.\n\nGebruikt de medewerker deze uren niet binnen hetzelfde kalenderjaar? Dan kan ze de uren aan het einde van het kalenderjaar toevoegen aan haar levensfasebudget. Het aantal extra gewerkte uren dat ze maximaal mag toevoegen is twee keer het gemiddeld aantal uur dat ze per week werkt. Heeft de medewerker een voltijdbaan? Dan mag ze dus maximaal 72 uur aan extra gewerkte uren sparen. Deze uren worden in geld toegevoegd aan haar levensfasebudget (zie artikel 7.4).\n\nDoet ze dit niet? Dan bepaalt de werkgever na het einde van het kalenderjaar wanneer de medewerker de extra gewerkte uren opneemt als extra vrije tijd. De werkgever betaalt het salaris van de medewerker door tijdens deze vrije uren.",
    "4.5 De jaarurensystematiek\n\n1. De werkgever kan een jaarurensystematiek invoeren waarbij het aantal uur dat de medewerker werkt, per maand kan verschillen. Per maand kan de medewerker maximaal 20% meer of maximaal 20% minder werken dan het afgesproken gemiddeld aantal uur per maand.\n\n2. Voor dagopvang en buitenschoolse opvang en peuteropvang gelden verschillende afspraken voor het maximumsaldo van het aantal plus-uren en min-uren.\n\nDagopvang\n\nWerkt de medewerker alleen in de dagopvang? Dan mag het saldo van het aantal plus-uren en min-uren nooit meer zijn dan het afgesproken gemiddeld aantal uur per 2 weken. Dit geldt voor het hele kalenderjaar.\n\nBuitenschoolse opvang en peuteropvang\n\nWerkt de medewerker ook in de buitenschoolse opvang of in de peuteropvang? Of werkt zij alleen in de buitenschoolse opvang of de peuteropvang? Dan mag het saldo van het aantal plus-uren en min-uren nooit meer zijn dan het afgesproken gemiddeld aantal uur per maand. Dit geldt voor het hele kalenderjaar.\n\n3. De jaarurensystematiek zorgt ervoor dat er geen urensaldo blijft staan op 31 december van hetzelfde kalenderjaar.\n\nHeeft de medewerker aan het einde van het kalenderjaar nog plus-uren over? Of heeft de medewerker nog plus-uren over aan het eind van haar dienstverband? Dan spreken de werkgever en medewerker samen af hoe de werkgever de plus-uren vergoedt. Dit kan in geld of in vrije tijd.\n\nKrijgt de medewerker de plus-uren vergoed in tijd? Dan mag de medewerker deze uren binnen hetzelfde kalenderjaar vrij nemen. De werkgever betaalt het salaris van de medewerker door tijdens deze vrije uren.\n\nGebruikt de medewerker deze uren niet binnen hetzelfde kalenderjaar? Dan kan ze de uren aan het einde van het kalenderjaar toevoegen aan haar levensfasebudget. Het aantal plus-uren dat ze maximaal mag toevoegen is twee keer het gemiddeld aantal uur dat ze per week werkt. Heeft de medewerker een voltijdbaan? Dan mag ze dus maximaal 72 uur aan plus-uren sparen. Deze uren worden in geld toegevoegd aan haar levensfasebudget (zie artikel 7.4).\n\nDoet ze dit niet? Dan bepaalt de werkgever na het einde van het kalenderjaar wanneer de medewerker de plus-uren opneemt als extra vrije tijd. De werkgever betaalt het salaris van de medewerker door tijdens deze vrije uren.\n\n4. Heeft de medewerker aan het einde van het kalenderjaar nog min-uren? Dan vervallen deze uren. Ze komen voor rekening van de werkgever. De medewerker hoeft dus geen salaris in te leveren.",
    "5.5 De betaling van het salaris\n\n2. Werkt de medewerker volgens haar arbeidsovereenkomst minder dan 15 uur per week? En heeft de medewerker geen vaste tijdstippen waarop ze werkt? Of is het niet duidelijk hoeveel uur ze werkt? Dan heeft de medewerker recht op 3 uur salaris voor iedere periode waarin ze minder dan 3 uur werkt.",
    "6.2 Werkurentoeslag\n\n1. Werkt de medewerker in opdracht van de werkgever op uren voor 07.00 uur of na 19.00 uur op maandag tot en met vrijdag? Of op een zaterdag, zondag of feestdag? Dan krijgt de medewerker een werkurentoeslag. Hoeveel toeslag ze krijgt staat in de tabel hieronder.\n\nWerkurentoeslag\n\n07.00 — 19.00 uur 19.00 — 07.00 uur\n\nmaandag tot en met vrijdag - 20%\nzaterdag 30% 40%\nzon- en feestdagen 45% 45%\n\n2. De medewerker krijgt geen werkurentoeslag voor de eerste 2 avonden waarop ze in een kalenderjaar werkt. Ze krijgt op deze 2 avonden haar gewone uursalaris uitbetaald.\n\n3. Werkt de medewerker op maandag tot en met vrijdag? Dan krijgt ze de werkurentoeslag alleen als ze met haar werk begint voor 06.00 uur. Of als haar werk na 20.00 uur eindigt.\n\n4. De werkgever berekent de werkurentoeslag over het uursalaris van de medewerker. Verdient de medewerker meer dan het uursalaris dat hoort bij salarisnummer 18? Dan berekent de werkgever de toeslag over maximaal het uursalaris dat hoort bij salarisnummer 18. De salarisnummers staan in bijlage 2.",
    "Gebroken dienst: een dienst volgens rooster op één of meer locaties, bestaande uit twee of meer dienstdelen, waar een onbetaalde onderbreking van meer dan één uur tussen zit.",
    "6.10 Vergoeding voor gebroken diensten\n\nWerkt de medewerker een gebroken dienst? Dan krijgt ze een vergoeding voor de kilometers die ze extra moet rijden boven haar normale woon-werkverkeer. Ze krijgt over deze kilometers een vergoeding van € 0,28 per km. Over € 0,21 daarvan hoeft ze geen belasting te betalen, over de andere € 0,07 wel."
  ],
  "Training information": [
    "9.1 Beleid voor opleiding, scholing en loopbaan\n\nDe werkgever maakt ieder jaar een plan voor zijn beleid voor opleiding, scholing en loopbaanontwikkeling voor medewerkers. Dit plan heeft als doel dat medewerkers nu en in de toekomst kunnen blijven functioneren, binnen en buiten de onderneming waar ze nu werken. De medezeggenschap moet instemmen met dit plan van de werkgever.\n\nHet doel van de opleidingen is ook het bevorderen van de kwaliteit van het werk binnen de organisatie, waaronder de pedagogische kwaliteit.\n\nIn het plan moeten in ieder geval het volgende staan:\n\na. Hoeveel geld er is om het plan uit te voeren.\nb. Hoe het aanvragen van scholing werkt.\nc. De mogelijkheden voor de medewerker om verlof te krijgen voor scholing.\nd. De vergoeding van de kosten van de scholing. En of de medewerker de kosten van haar scholing terug moet betalen aan de werkgever.\ne. De mogelijkheden voor de medewerker om met een deskundige een gesprek te voeren over haar loopbaan. De medewerker kiest de deskundige in overleg met de werkgever.\nf. De mogelijkheden voor de medewerker voor het maken van een persoonlijk plan voor haar opleiding, de ontwikkeling van haar loopbaan of beide.\ng. De mogelijkheden om de doorstroom van de medewerker naar ander werk te bevorderen.",
    "9.2 Scholing\n\nDe werkgever en de medewerker zijn samen verantwoordelijk voor blijven leren en ontwikkelen. Voor scholing wordt onderscheid gemaakt in twee vormen van scholing. Scholing die noodzakelijk is voor de functie-uitoefening. En scholing die bijdraagt aan de (beroeps)ontwikkeling van de medewerker.\n\na. Noodzakelijke scholing\n\nDe medewerker moet de (bij)scholings-, leer- en opleidingsactiviteiten volgen die nodig zijn om haar werk te kunnen doen. En die de werkgever in overleg met haar aanwijst. De werkgever zorgt ervoor dat de medewerker de scholing kan volgen die noodzakelijk is om haar werk te doen.\n\nVervalt de functie van de medewerker? Of kan de medewerker haar functie niet langer uitoefenen? Dan moet de werkgever ervoor zorgen, voor zover dat redelijk is, dat de medewerker scholing kan volgen die nodig is om haar arbeidsovereenkomst voort te zetten.\n\nAl deze scholingsactiviteiten gelden als opgedragen werk. De werkgever betaalt alle kosten die met de scholingsactiviteiten te maken hebben. De tijd die de scholingsactiviteiten kosten geldt als werktijd en komt ook voor rekening van de werkgever. Als dit mogelijk is, vinden de scholingsactiviteiten plaats in de werktijd van de medewerker.\n\n5. Scholing voor (beroeps)ontwikkeling\n\nDe medewerker kan een voorstel doen voor het volgen van scholing die bijdraagt aan haar (beroeps)ontwikkeling en de werkgever vragen hieraan bij te dragen. De werkgever kan de medewerker scholing aanbieden die bijdraagt aan haar (beroeps)ontwikkeling. Of aan de kwaliteit van de opvang en van de organisatie. Maakt de medewerker hier vrijwillig gebruik van? En valt dit niet onder de noodzakelijke scholing die bij sub a van dit artikel staat? Dan mag de werkgever de medewerker vragen om hier zelf in te investeren. Bijvoorbeeld door de scholing in eigen tijd te volgen.",
    "9.4 Vergoeding voor een EVC-procedure\n\nGaat de medewerker werken als pedagogisch medewerker, pedagogisch medewerker in ontwikkeling of student-medewerker? En heeft ze direct daarvoor een EVC-procedure gevolgd om te voldoen aan de kwalificatie-eis voor pedagogisch medewerker? Dan vergoedt de werkgever de kosten voor de EVC-procedure. EVC staat voor ‘erkenning verworven competenties’.\n\nIs de medewerker een pedagogisch medewerker in ontwikkeling? Dan heeft ze het recht om in een periode van 3 jaar minstens één keer op kosten van de werkgever een EVC-procedure te volgen. Maar alleen na overleg met de werkgever. De EVC-procedure heeft als doel om te voldoen aan de kwadlificatie-eis voor pedagogisch medewerker.",
    "9.5 Werken als pedagogisch medewerker in ontwikkeling\n\n1. Voor de pedagogisch medewerker in ontwikkeling gelden de volgende eisen om in te stromen. Dit in afwijking van de kwalificatie-eis voor pedagogisch medewerker (bijlage 13.1):\n\na. Ze heeft een diploma op minimaal mbo3-niveau dat volgens bijlage 13.1 niet kwalificeert voor pedagogisch medewerker. Of ze heeft een havo-diploma of vwo-diploma. of Ze heeft relevante werkervaring en ze heeft een buitenlands diploma. De werkgever weet nog niet of de kwaliteit van dit diploma gelijk is aan de kwalificatie-eis voor pedagogisch medewerker.\n\nb. Het ontwikkelplan laat zien dat de medewerker verantwoord in kan stromen als pedagogisch medewerker in ontwikkeling. Zie lid 5 voor het ontwikkelplan.",
    "9.6 Regels voor student-medewerkers*\n9.6.1 Werken als mbo-student-medewerker\n1. Regels over de arbeidsovereenkomst\na. Wil de werkgever een mbo-student in dienst nemen als student-medewerker? En volgt deze student de beroepsbegeleidende leerweg (bbl) of de derde leerweg (ovo)? Dan moet de werkgever minstens voldoen aan de erkenningsregeling voor leerbedrijven. Deze is gemaakt door de Stichting Samenwerking Beroepsonderwijs Bedrijfsleven (SBB). De mbo- student moet een opleiding volgen uit Al of B1 van bijlage I. Deze bijlage hoort bij de kwalificatie-eis voor pedagogisch medewerker. Deze eis staat in bijlage 13.1.",
    "9.7 Stagevergoeding voor studenten\nDe student die stage loopt krijgt een stagevergoeding van de werkgever. Daarbij gelden de volgende voorwaarden:\n\na. Voor de mbo-student:\n\ne De student volgt een mbo niveau 3 of 4 opleiding, anders dan de beroepsbegeleidende leerweg (bbl).\ne Ze loopt stage in het kader van de beroepspraktijkvorming van haar opleiding.\ne Na haar opleiding krijgt ze een diploma dat voldoet aan de kwalificatie-eis voor pedagogisch medewerker.\ne De werkgever heeft met haar een praktijkovereenkomst gesloten volgens de Wet educatie en beroepsonderwijs (WEB).\n\nb. Voor de hbo-student:\ne De student loopt stage in het kader van haar opleiding.\n\nDe minimale stagevergoeding staat in de tabel hieronder. De werkgever mag wel meer betalen dan deze bedragen maar niet minder.\n\nLoopt de student minder dan 5 uur stage op een dag? Dan hoort daar een vergoeding bij van een halve dag. Loopt de student meer dan 5 uur stage op een dag? Dan hoort daar een vergoeding bij van een hele dag.\n\nStagevergoeding voor studenten\n\nAantal stagedagen per week Stagevergoeding per maand\nhalve dag € 20\n1 dag € 40\n2 dagen € 80\n3 dagen € 120\n4 of 5 dagen € 160",
    "9.8 De gelijkstellingscommissie\n\nVoldoet een kandidaat-medewerker niet aan de kwalificatie-eis voor één van de volgende functies?\n\ne — Pedagogisch medewerker\ne — Pedagogisch beleidsmedewerker/coach\ne — Pedagogisch coach\ne — Gastouder in loondienst\ne — Bemiddelingsmedewerker gastouderbureau\n\nDan kan de werkgever een gelijkstellingsverzoek indienen bij de gelijkstellingscommissie van het Overleg Arbeidsvoorwaarden Kinderopvang (OAK). De werkgever vraagt de gelijkstellingscommissie dan of deze kandidaat met haar opleiding en (bij)scholing toch voldoet aan de kwalificatie-eis."
  ],
  "Homeoffice information": [
    "6.9 Vergoeding voor thuiswerk en telewerk\n\nDe werkgever maakt een ondernemingsregeling voor de vergoeding van thuiswerk en telewerk. De medezeggenschap moet hebben ingestemd met deze regeling.\n\nIs er geen ondernemingsregeling zoals bedoeld in lid 1? Dan geldt de standaardregeling ‘thuiswerk/telewerk’. Deze staat in bijlage 6."
  ]
}