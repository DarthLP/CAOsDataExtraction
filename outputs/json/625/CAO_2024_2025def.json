{
  "General information": [
    "Overeenkomst\nDe Vereniging Hogescholen gevestigd te ’s-Gravenhage te dezen statutair of krachtens \nschriftelijke volmacht vertegenwoordigd door \nmr. M.H.J. Limmen, voorzitter en drs. R. Minnée, directeur \nen\ndrs. E. Schaper in de hoedanigheid van voorzitter van de werkgeversdelegatie\nhierna te noemen ‘de Vereniging Hogescholen’ 1, in de hoedanigheid van vereniging  \nmet volledige rechtsbevoegdheid van werkgevers optredend als partij ter ene zijde\nen\nAlgemene Onderwijsbond gevestigd te Utrecht te dezen statutair of krachtens schriftelijke \nvolmacht vertegenwoordigd door\nmr. drs. D. van der Zweep\nFNV gevestigd te Utrecht te dezen statutair of krachtens schriftelijke volmacht \nvertegenwoordigd door\nmr I. Daoudi\nCNV Onderwijs gevestigd te Utrecht te dezen statutair of krachtens schriftelijke volmacht \nvertegenwoordigd door\nR. van Driel\nFvOv gevestigd te Zeist te dezen statutair of krachtens schriftelijke volmacht \nvertegenwoordigd door\nmr. M. Mosselman\nhierna te noemen ‘de werknemersorganisaties’ als partij ter andere zijde\nte dezen in de hoedanigheid van verenigingen met volledige rechtsbevoegdheid van \nwerknemers optredend als partijen te andere zijde verklaren akkoord te gaan met de tekst \nvan de collectieve arbeidsovereenkomst voor het hoger beroepsonderwijs, bestaande uit \npreambule, artikelsgewijze bepalingen en bijlagen.\nAldus overeengekomen te Utrecht op 13 juni 2024",
    "Artikel B-1 Werkingssfeer\n1  Deze cao is van toepassing op werknemers in dienst van werkgevers indien en voor \nzover de regelgeving voortvloeiende uit de Whw op de werkzaamheden van deze \nwerknemers van toepassing is.\n2  Deze cao kan van toepassing worden verklaard op werknemers die werkzaam zijn bij \neen hogeschool op wier werkzaamheden andere regelgeving dan voortvloeiende uit  \nde Whw van toepassing is.\n3  Indien bij of ingevolge wettelijke bepalingen regels zijn of worden gesteld, waarvan \nafwijking niet is geoorloofd, is deze cao slechts van toepassing voor zover zij niet in \nstrijd is met vorenbedoelde wettelijke bepalingen. In dat geval volgt overleg tussen \ncao-partijen.\n4  Voor zover daarin niet anders is bepaald, is het de werkgever niet toegestaan af te \nwijken van bepalingen van deze cao. Het is de werkgever toegestaan in het lokale \ncao-overleg arbeidsvoorwaarden overeen te komen met betrekking tot onderwerpen \nwelke niet in de cao zijn geregeld.",
    "Artikel B-3 Inwerkingtreding en looptijd\nDe cao gaat in op 1 juli 2024 en eindigt op 31 december 2025.",
    "Artikel B-4 Reikwijdte cao\nWerknemers in dienst van een rechtspersoon waarover de hogeschool zeggenschap \nheeft, alsmede uitzendkrachten en gedetacheerden, die binnen de hogeschool aan  \nde kernactiviteiten als bedoeld in artikel B-1 lid 1 meewerken, hebben recht op  \nbeloning conform de cao-hbo, inclusief toelagen en onkostenvergoedingen en  \nde werkgeversbijdrage pensioenpremie, ongeacht of zij wel of geen vakkracht zijn.  \nDe werkgever maakt hierover indien noodzakelijk afspraken met het uitzendbureau.",
    "Artikel B-5  Hardheidsclausule\nCao-partijen zullen naar redelijkheid en billijkheid uitvoering geven aan de gemaakte \nafspraken. Indien en voor zover het ten uitvoer brengen van afspraken aantoonbaar  \nde continuïteit van een hogeschool bedreigt, kunnen op hogeschoolniveau in \novereenstemming met de vakorganisaties aanvullende afspraken worden gemaakt \nteneinde de continuïteit te waarborgen."
  ],
  "Wage information": [
    "Artikel F-1 Normfuncties en andere functies\nOnverminderd het bepaalde in deze cao stelt de werkgever voor de binnen de formatie \nonderscheiden functies functieomschrijvingen en salarisschalen vast. De werkgever  \ngeeft daarbij de plaats in de organisatie aan en stelt in samenhang met de formatie  \nde salarisschaal vast rekening houdende met de normen die op grond van wet- en \nregelgeving op de werknemers van toepassing zijn en rekening houdende met de voor  \nhet onderwijspersoneel geldende normen. De werkgever zorgt ervoor dat de functies \nvoldoende breed en gevarieerd zijn voor zover deze functies tenminste 0.5 van de \nnormbetrekking omvatten. Een uitzondering op het functie-indelingssysteem wordt \ngemaakt voor werkzaamheden van studenten die te maken hebben met de introductie, \nvoorlichting en werving van nieuwe medestudenten. Deze worden beloond op het \nminimum van schaal 1.",
    "Artikel F-2  Functiewaardering\n1  De functie van de werknemer is op basis van het door de werkgever gehanteerde \nsysteem van functiewaardering Fuwa-hbo of de Hay-methodiek ingedeeld in één van \nde functiegroepen 1 tot en met 18. Deze functiegroepen zijn tevens salarisgroepen.\n2  De indeling van de functies vindt plaats binnen de in het Conversiebestand Hoger \nBeroepsonderwijs vastgelegde verhoudingen van de functiezwaarte. De samenvatting \nvan het Conversiebestand in de functiematrix waarin deze verhoudingen zijn \nvastgelegd is opgenomen in bijlage IX van deze cao.\n3  De werknemer kan te allen tijde bezwaar maken tegen de waardering van zijn functie. \nHet ‘Landelijke bezwarenreglement functie ordenen hbo’ zoals opgenomen in bijlage V \nis van toepassing.\n4  Vanaf 1 september 2023 geldt dat functies waarvan onderwijsgevende taken deel \nuitmaken (docentfuncties6), waarvoor het hebben van een volledige en overdraagbare \nbasiskwalificatie didactische bekwaamheid (hierin is de basiskwalificatie examinering \ngeïntegreerd) vereist is (of vergelijkbare functie-eisen7), minimaal op functieschaal 11 \nmoeten worden gewaardeerd.\n5  Zo snel mogelijk, maar uiterlijk per 1 september 2025, zijn alle docentfuncties op \nschaal 10-niveau opnieuw beoordeeld. Docenten waarvan in de huidige \ntaakuitoefening een rol verwacht wordt in de onderwijsontwikkeling en/of die taken \nverrichten waarvoor de volledige en overdraagbare basiskwalificatie didactische \nbekwaamheid (hierin is de basiskwalificatie examinering geïntegreerd) vereist is  \n(of vergelijkbare functie-eisen7), worden in schaal 11 ingedeeld. Cao-partijen hebben \nde tabel in bijlage XV als onderscheidende criteria hiervoor opgesteld.\n6  Functies die niet voldoen aan de criteria in het vorige lid krijgen een andere \nfunctiebenaming dan “docent”. Vanaf 1 oktober 2023 krijgen nieuwe werknemers in \nschaal 10 of lager een functienaam die niet het woord ‘docent’ of ‘lecturer’ is of bevat. \nHet staat de hogeschool vrij een benaming te kiezen. Hogescholen kunnen \nwerknemers in schaal 10 die voor 1 oktober 2023 de functienaam ‘docent’ reeds \nhebben, en die ook naar de maatstaven van de huidige cao in schaal 10 behoren te \nblijven, de benaming docent laten behouden.",
    "Artikel H-1  Vaststelling salaris en structurele eindejaarsuitkering\n1   Het salaris van de werknemer wordt overeengekomen met inachtneming van de door \ncao-partijen bij of krachtens wet- en regelgeving gestelde regels. De salarissen worden \nper 1 juli 2024 met 3% en per 1 januari 2025 met 4% verhoogd. De bovenwettelijke \nuitkeringen op basis van de BWRHBO en de ZAHBO worden met ingang van 1 juli 2024 \ngeïndexeerd met 3% en met ingang van 1 januari 2025 met 4%. In oktober 2024 wordt \neen eenmalige uitkering toegekend van € 485,- bruto, naar rato van de betrekkings-\nomvang, aan iedere werknemer die op 1 oktober 2024 in dienst is van de hogeschool, \nvallend onder de cao. In oktober 2025 wordt een eenmalige uitkering toegekend van  \n€ 485 bruto, naar rato van de betrekkingsomvang, aan iedere werknemer die op  \n1 oktober 2025 in dienst is van de hogeschool, vallend onder de cao. Deze bedragen \nzijn pensioengevend. De werknemer die in deeltijd werkt, maakt aanspraak op de \nuitkeringen naar rato van de deeltijdfactor.",
    "2   Het salaris van de werknemer wordt bij indiensttreding in redelijkheid en met \ninachtneming van de opgebouwde ervaring vastgesteld binnen het bij de functie op \ngrond van de indeling op basis van de functieordening behorende salaris of binnen  \nde bij die schaal vastgelegde aanloopjaren en wordt per maand uitbetaald.\n3   De werkgever verstrekt de werknemer bij zijn indiensttreding en indien er een wijziging \noptreedt een specificatie van het door hem genoten inkomen.\n4   De vakantieuitkering bedraagt per kalendermaand 8% van het bedrag dat de \nwerknemer in die maand aan salaris heeft ontvangen en wordt eenmaal per jaar in de \nmaand mei uitbetaald over de periode van twaalf maanden die eindigt met de maand \nmei. In afwijking hiervan vindt bij ontslag van de werknemer de uitbetaling plaats over \nhet tijdvak, gelegen tussen het einde van de laatst verstreken periode waarover de \nvakantie-uitkering werd uitbetaald en de datum van ontslag. Met betrekking tot  \nde minimum vakantie-uitkering is bijlage III van toepassing.\n5   In december wordt een structurele eindejaarsuitkering van 8,3% toegekend, te \nberekenen over het jaarsalaris en op te bouwen naar rato van de betrekkingsomvang \nconform de systematiek van de vakantie-uitkering. Deze uitkering werkt door in de \ngrondslag voor pensioenen en in zowel de lopende als de nieuwe uitkeringen.",
    "Artikel H-3  Jaarlijkse salarisverhoging\n1   Het toekennen van een jaarlijkse salarisverhoging is afhankelijk van de uitkomst  \nvan de jaarlijkse beoordeling. Binnen de instelling geldt een operationeel \nbeoordelingssysteem dat voldoet aan de door cao-partijen afgesproken criteria.  \nDeze criteria zijn vastgelegd in hoofdstuk N van deze cao.\n2   Met uitzondering van de situatie als bedoeld in lid 3, wordt aan de werknemer die  \ngoed functioneert, dat wil zeggen op het bij de functie passende normale niveau,  \neen jaarlijkse salarisverhoging toegekend binnen de salarisschaal met het \nnormpercentage zoals dat geldt in de functieschaal die van toepassing is.  \nAan de werknemer wordt daarvan mededeling gedaan.\n3   In geval naar het oordeel van de werkgever uitstekend is gefunctioneerd, dat wil \nzeggen boven het bij de functie passende normale niveau, of als onvoldoende  \nis gefunctioneerd, dat wil zeggen regelmatig of voortdurend onder het bij de  \nfunctie passende normale niveau, zal op initiatief van de leidinggevende een \nbeoordelingsgesprek worden gehouden. De werknemer heeft het recht om een \nbeoordelings  gesprek aan te vragen.\n De uitkomst van de beoordeling leidt bij:\n –  een uitstekende beoordeling tot een salarisverhoging met twee maal het \nnormpercentage;\n – een onvoldoende beoordeling tot geen salarisaanpassing;\n – een goede beoordeling tot eenmaal het normpercentage.\n4   Ingeval een werknemer vanwege het nog niet voldoen aan alle voor een volwaardige \ninvulling van de functie passende vereisten ingedeeld is in het bij de betreffende  \nfunctie schaal passende traject van aanloopjaren en bij de beoordeling wordt \nvastgesteld dat er inmiddels sprake is van volwaardige invulling van de functie,  \nleidt de uitkomst van de jaarlijkse beoordeling tot een salarisaanpassing tot minimaal \nhet minimum van de betreffende functieschaal.\n5   Het aantal aanloopjaren is aan een maximum gebonden en bedraagt:\n – voor de schalen 1 tot en met 5: geen aanloopjaren;\n – voor de schalen 6 tot en met 8: maximaal een jaar;\n – voor de schalen 9, 10, 12, 13 en 14: maximaal twee jaar;\n – voor schaal 11: maximaal drie jaar;\n – voor de schalen 15 tot en met 18: maximaal drie jaar.",
    "Artikel H-4  Buitengewone toelage\nDe werkgever kan de werknemer die het maximum van de bij zijn functie behorende \nfunctieschaal heeft bereikt een blijvende toelage van ten hoogste 15% van het voor  \nhem geldende salaris toekennen op grond van:\na  buitengewone bekwaamheid, geschiktheid en ijver;\nb  andere door de werkgever van voldoende belang geachte omstandigheden.",
    "Artikel H-5  Gratificatie\n1   De werkgever kan de werknemer vanwege een bijzondere prestatie een eenmalige \ngratificatie toekennen.\n2   De werkgever kent de werknemer bij het bereiken van een 25-jarig, een 40-jarig en een \n50-jarig ambtsjubileum een gratificatie toe ter grootte van respectievelijk 50%, 100% en \n100% van zijn inkomen per maand. Voor het bereiken van een ambtsjubileum is het \naantal voor ABP-pensioen geldige dienstjaren bepalend.",
    "Artikel H-6  Arbeidsmarkttoelage\n1   De werkgever kan de werknemer een toelage op grond van arbeidsmarktoverwegingen \ntoekennen indien de functie zonder de bedoelde toelage niet of moeilijk vervulbaar is \ndan wel in het kader van behoud van de werknemer. Over de duur van de toelage \nworden direct bij toekenning afspraken gemaakt.\n2   Het toekennen van toelagen op grond van arbeidsmarktoverwegingen wordt jaarlijks \nverantwoord in het sociaal jaarverslag.",
    "Artikel H-10  Waarneming hogere functie\nIndien de werknemer wordt belast met de volledige of gedeeltelijke waarneming van een \nfunctie waarvoor een hogere functieschaal geldt, wordt de werknemer voor de duur van \ndie waarneming ingeschaald alsof hij in die functie is benoemd, tenzij de waarneming\na tot de functie van de werknemer behoort;\nb voortvloeit uit vakantieverlof van een andere werknemer;\nc korter duurt dan 31 aaneengesloten kalenderdagen.\nDe waarneming van de hogere functie heeft een tijdelijk karakter.",
    "Artikel H-11  Student-assistent\n1   Met studenten die een bijdrage leveren aan de onderwijsfunctie, dan wel in het \nverlengde van de eigen opleiding werkzaamheden binnen de hogeschool verrichten, \nkan een dienstverband voor bepaalde tijd worden aangegaan als student-assistent.\n2    De werkgever stelt regels vast voor de duur en de omvang van het dienstverband van \nde student-assistent.\n3    De hoofdstukken F, M, N en O alsmede de artikelen H-3, H-4, H-5, H-6 en H-8 t/m H-10 \nzijn niet van toepassing op de student-assistent.\n4    Het aan de student-assistent toe te kennen salaris wordt bepaald door het cursusjaar \nwaarin hij zich als student in het opleidingsprogramma bevindt. De werkgever kan \nregels vaststellen voor de bepaling van het cursusjaar gelet op de eigen \nonderwijsprogrammering.\n5    Het salaris bij een voltijd arbeidsovereenkomst als student-assistent is opgenomen  \nin bijlage III van deze cao.\n6    De werkgever kan regels vaststellen voor de bepaling van het cursusjaar gelet op de \neigen onderwijsprogrammering.",
    "Artikel A-1 Begripsbepalingen\nIn deze cao wordt verstaan onder:\nA  Aanloopjaren : de voor de werknemer geldende periode waarin nog niet wordt voldaan \naan alle bij een volwaardige vervulling van de functie passende vereisten;\n Aanloopsalaris : het voor de werknemer tijdens de aanloopjaren geldende salaris;\n ...\n Salaris per uur : 1/138e deel van het salaris per maand bij een normbetrekking;"
  ],
  "Pension information": [
    "Artikel A-1 Begripsbepalingen\nIn deze cao wordt verstaan onder:\n...\nPensioen : een ouderdomspensioen op grond van het pensioenreglement van het ABP;\nPensioenrekenleeftijd : leeftijd zoals bedoeld in het pensioenreglement van de Stichting \nPensioenfonds van het Algemeen Burgerlijk Pensioenfonds (ABP);",
    "Artikel B-4 Reikwijdte cao\nWerknemers in dienst van een rechtspersoon waarover de hogeschool zeggenschap \nheeft, alsmede uitzendkrachten en gedetacheerden, die binnen de hogeschool aan  \nde kernactiviteiten als bedoeld in artikel B-1 lid 1 meewerken, hebben recht op  \nbeloning conform de cao-hbo, inclusief toelagen en onkostenvergoedingen en  \nde werkgeversbijdrage pensioenpremie, ongeacht of zij wel of geen vakkracht zijn.  \nDe werkgever maakt hierover indien noodzakelijk afspraken met het uitzendbureau.",
    "Artikel H-5  Gratificatie\n... \n2   De werkgever kent de werknemer bij het bereiken van een 25-jarig, een 40-jarig en een \n50-jarig ambtsjubileum een gratificatie toe ter grootte van respectievelijk 50%, 100% en \n100% van zijn inkomen per maand. Voor het bereiken van een ambtsjubileum is het \naantal voor ABP-pensioen geldige dienstjaren bepalend.  \nIndien de werknemer voor pensioen geldige dienstjaren heeft afgekocht of deze  \nslechts op grond van zijn leeftijd, omvang van zijn dienstbetrekking of duur van zijn \ndienstbetrekking gedurende een bepaalde periode niet of slechts gedeeltelijk heeft \nopgebouwd tellen de jaren voor de berekening van het ambtsjubileum wel volledig mee.",
    "Artikel J-14  Lang buitengewoon verlof\n... \n3    De voorwaarden bevatten in ieder geval een regeling met betrekking tot de betaling van \nde pensioenpremies. Conform de bepalingen in de pensioenovereenkomst ABP zal de \nwerkgever in alle gevallen het bepaalde minimumpercentage verhalen. Voorts is het \nuitgangspunt dat bij verlof uitsluitend in het persoonlijk belang van de werknemer de \nbetaling van de gehele pensioenpremie, zowel het werkgevers- als het werknemersdeel \nvoor rekening van de werknemer komt en bij verlof overwegend in het algemeen  \nbelang de betaling van het werkgeversdeel voor rekening van de werkgever komt.  \nBij werkzaamheden overwegend in het algemeen belang kan o.a. worden gedacht  \naan werkzaamheden ten behoeve van ontwikkelingshulp, lesgeven bij Edukans, \nadvieswerk bij Unesco etc. \n  Bij (langer) onbetaald verlof wegens inzet als of opleiding tot reservist betaalt de \nwerkgever het werkgeversdeel van de pensioenpremies. Het salaris dat tijdens de inzet \nals reservist door het ministerie van Defensie wordt betaald wordt door de werkgever \naangevuld tot 100% van het oorspronkelijke salaris.",
    "Hoofdstuk K  Decentrale arbeidsvoorwaardenmiddelen\n1    De hogeschool besteedt 1,41% van het getotaliseerd jaarinkomen aan decentraal \noverleg over arbeidsvoorwaarden. Dit budget is beschikbaar voor de door het lokale \ncao-overleg te maken nieuwe afspraken dan wel het verbeteren van bestaande \nregelingen over onder meer de volgende onderwerpen:\n –    betaald ouderschapsverlof. Een regeling op dit terrein zal minimaal inhouden dat \nover de periode van ouderschapsverlof de opbouw van pensioenrechten volledig  \nzal worden voortgezet en dat de grondslag voor de sociale verzekeringen niet \naangetast wordt.",
    "Hoofdstuk L  Keuzemenu arbeidsvoorwaarden\nOp hogeschoolniveau wordt met het lokaal overleg invulling gegeven aan het keuzemenu \narbeidsvoorwaarden met daarin onderstaande bepalingen:\n... \nDoelen in geld:\n ...\n –  opbouw pensioen op basis van ABP-reglement;",
    "Artikel M-1-d  Spaartegoeden\n... \n6   Voor gespaarde DI-uren die op 1 september 2025 resteren zullen alternatieve \naanwendingsmogelijkheden worden geboden volgens het keuzemenu arbeids-\nvoorwaarden. Daaronder wordt mede begrepen de mogelijkheid om extra pensioen te \nsparen in het kader van het nieuwe pensioenakkoord. ...",
    "Artikel M-2-a  Algemeen\n... \n5   Naast de mogelijkheden die genoemd worden in de vorige leden van dit artikel kan  \nde werknemer ervoor kiezen zijn werktijd voor een periode van vijf jaar met maximaal \n20% extra te verminderen. Daarbij geldt de voorwaarde dat de werknemer nog  \nvoor minimaal 0,4 fte inzetbaar blijft. Deze werktijdvermindering is onbetaald,  \nde pensioenopbouw is op basis van de oorspronkelijke betrekkingsomvang en \npremieverdeling."
  ],
  "Leave information": [
    "Artikel H-1  Vaststelling salaris en structurele eindejaarsuitkering\n... \n4   De vakantieuitkering bedraagt per kalendermaand 8% van het bedrag dat de \nwerknemer in die maand aan salaris heeft ontvangen en wordt eenmaal per jaar in de \nmaand mei uitbetaald over de periode van twaalf maanden die eindigt met de maand \nmei. In afwijking hiervan vindt bij ontslag van de werknemer de uitbetaling plaats over \nhet tijdvak, gelegen tussen het einde van de laatst verstreken periode waarover de \nvakantie-uitkering werd uitbetaald en de datum van ontslag. Met betrekking tot  \nde minimum vakantie-uitkering is bijlage III van toepassing.",
    "Artikel J-1  Werk en Verlof\n1   Het totaal aantal vakantie-uren wordt, uitgaande van het aantal netto arbeidsuren  \nop jaarbasis van 1659 uur en de voor werknemer geldende invulling en omvang van  \nde werkweek, berekend op jaarbasis.\n2   Voor de werknemer met een parttime dienstverband wordt de te realiseren \nnormjaartaak van 1659 uur naar evenredigheid vastgesteld.\n3   Op niet-werkdagen wordt de werknemer geacht geen werkzaamheden te verrichten. \nIngeval een feestdag niet in een weekend valt, wordt deze dag door de werknemer \ngecompenseerd.\n4   De werkgever geeft de werknemer op zijn verzoek de gelegenheid vakantie op te \nnemen op feest- en gedenkdagen die horen bij zijn levensovertuiging.",
    "Artikel J-4  Vakantie\nDe werknemer met een werkweek van:\n–  36 uur heeft per kalenderjaar recht op 219 uur vakantie met behoud van salaris\n–  38 uur heeft per kalenderjaar recht op 323 uur vakantie met behoud van salaris\n–  40 uur heeft per kalenderjaar recht op 428 uur vakantie met behoud van salaris\nVoor de werknemer met een deeltijdbetrekking wordt het aantal vakantie-uren naar \nevenredigheid vastgesteld. Gedeeltes van uren worden naar boven op halve uren afgerond.",
    "Artikel J-6  Aanvang en beëindiging\nBij aanvang respectievelijk beëindiging van de arbeidsovereenkomst in de loop van het \nkalenderjaar en bij wijziging in de individueel overeengekomen wekelijkse arbeidsduur \nwordt, in afwijking van het bepaalde in artikel J-4, het aantal vakantie-uren waarop recht \nbestaat naar evenredigheid vastgesteld.",
    "Artikel J-7  Vakantie en ziekte\n1   De werknemer die de overeengekomen arbeid wegens ziekte niet verricht bouwt \nvakantie-uren op over het wettelijk minimum aantal vakantie-uren, te weten viermaal de \novereengekomen arbeidsduur per week. Voor het bovenwettelijke deel van de vakantie- \nuren geldt dat deze worden opgebouwd over de eerste 6 maanden van het ziekteverlof. \nHierbij worden tijdvakken samengeteld als zij elkaar met een onderbreking van minder \ndan een maand opvolgen.  \nNa die periode bouwt de werknemer die de arbeid voor een gedeelte van de \novereengekomen arbeidsduur niet verricht wegens ziekte, naar rato van de gewerkte \nuren verlofrecht op.\n2   Indien de werknemer gedurende zijn vakantie ziek wordt, wordt het verlof omgezet  \nin ziekteverlof.",
    "Artikel J-8  Opname vakantie\n1   De werkgever verleent de werknemer op diens verzoek vakantie, tenzij gewichtige \nredenen zich daartegen verzetten. Indien hiervan sprake is, deelt de werkgever dit binnen \neen termijn van twee weken schriftelijk beargumenteerd mede aan de werknemer.\n2   Werkgever en werknemer zien erop toe dat voldoende gelegenheid wordt geboden  \nc.q. wordt genomen om de vakantie-aanspraken in het betreffende jaar op te nemen.\n3   Vakantie die wegens ziekte niet is opgenomen, of die niet is opgenomen omdat het \ndienstbelang de opname ervan belemmerde, kan door de werknemer naar het volgend \njaar worden overgeheveld.\n4   De werkgever kan, na instemming van de PMR, per jaar maximaal een week en vier  \nal dan niet aaneengesloten dagen als verplichte vakantie aanwijzen.\n5  In overleg met de PMR kan de werkgever langere dan de in het vorige lid genoemde \nperioden als verplichte vakantie aanwijzen. Hiervoor is instemming van de PMR vereist. \nDe PMR kan compensatie-afspraken maken.",
    "Artikel J-9  Kort buitengewoon verlof\n1   De werkgever verleent de werknemer kort buitengewoon verlof met behoud van \ninkomen, behoudens het bepaalde in het tweede lid van dit artikel, voor zover zijn \nwerkzaamheden samenvallen met één of meer van de navolgende omstandigheden:\n a   de uitoefening van het kiesrecht, het voldoen aan een wettelijke verplichting of het \nafleggen van een van rijkswege afgenomen of erkend examen of tentamen, voor \nzover dit niet in vrije tijd kan geschieden en omzetting van dienst niet mogelijk is;\n b   het bijwonen van vergaderingen of zittingen van of het verrichten van werkzaam-\nheden voor publiekrechtelijke colleges, waarin de werknemer is benoemd of \ngekozen, voor zover dit niet in vrije tijd kan geschieden;\n c   het uitoefenen van het lidmaatschap van een van rijkswege ingestelde of erkende \nexamencommissie of het optreden als rijksgecommitteerde bij een examen, voor in \ntotaal ten hoogste 14 dagen per jaar in overleg met de werkgever vast te stellen, voor \nzover de werkgever daarvoor schadeloos wordt gesteld;\nd   overlijden van de partner, ouders of kinderen, stief-, schoon- of pleegfamilieleden \nvan de werknemer of diens partner daaronder begrepen, voor 4 dagen; van bloed- of \naanverwanten van de werknemer of diens partner in de tweede graad, voor 2 dagen;  \nis de werknemer in het laatstgenoemde geval belast met de regeling van de \nbegrafenis of van de nalatenschap, dan wordt verlof verleend voor ten hoogste  \n4 dagen;\n e   verhuizing in geval van verandering van standplaats: voor 2, in bijzondere gevallen \nten hoogste 4 dagen;\n f   het zoeken van een woning in geval van verandering van standplaats, voor ten \nhoogste 2 dagen;\n g   burgerlijk of kerkelijk huwelijk of registratie van het partnerschap van de werknemer, \nvoor in totaal 2 dagen, voor zover de huwelijksdag of -dagen of de dag(en) van \npartnerregistratie hier binnen vallen; \n h   huwelijk of partnerregistratie van bloed- of aanverwanten van de eerste of tweede \ngraad van de werknemer of diens partner, voor 1 dag;\n i   het bijwonen van een statutaire ledenvergadering van de in artikel V-8 bedoelde \ncentrale of vereniging waarbij de werknemer is aangesloten voor zover dit niet in  \nde vrije tijd kan geschieden;\n j   het voldoen aan een verzoek om als getuige of deskundige te worden gehoord  \nin een juridische procedure;\n k   bij de inzet als reservist en voor de opleiding tot reservist. Artikel J-14 is van \ntoepassing.",
    "Artikel J-10  Zwangerschap- en bevallingsverlof, ouderschapsverlof  \n  en aanvullend geboorteverlof\n1   De vrouwelijke werknemer heeft in verband met haar bevalling recht op betaald \nzwangerschaps- en bevallingsverlof. De bepalingen uit de Wet Arbeid en Zorg zijn van \ntoepassing.\n2   Het recht op zwangerschapsverlof bestaat vanaf zes weken voor de dag na de \nvermoedelijke datum van bevalling, zoals aangegeven in een aan de werkgever \novergelegde schriftelijke verklaring van een arts of verloskundige, tot en met de dag \nvan de bevalling. Het zwangerschapsverlof gaat in uiterlijk vier weken voor de dag na \nde vermoedelijke datum van bevalling.\n3    Het bevallingsverlof gaat in op de dag na de bevalling en bedraagt tien aaneengesloten \nweken of zoveel meer als het aantal dagen dat het zwangerschapsverlof minder dan \nzes weken heeft bedragen.\n4    Voor de toepassing van het derde lid worden dagen waarover de vrouwelijke \nwerknemer op grond van artikel 29a, tweede lid, van de Ziektewet ziekengeld heeft \ngenoten in de periode dat zij recht heeft op zwangerschapsverlof, maar dat verlof nog \nniet is ingegaan, aangemerkt als dagen waarover zij zwangerschapsverlof heeft \ngenoten.\n5    De werknemer heeft recht op onbetaald ouderschapsverlof conform de Wet Arbeid en \nZorg.\n6   Voor de bevalling van de echtgenote, de geregistreerd partner, de persoon met wie de \nwerknemer ongehuwd samenwoont of degene van wie de werknemer het kind erkent, \nheeft de werknemer gedurende een tijdvak van vier weken, te rekenen vanaf het \nmoment dat het kind feitelijk op hetzelfde adres woont, recht op betaald verlof voor  \nde duur van eenmaal de arbeidsduur per week. Deze dagen hoeven niet aaneensluitend \nte worden opgenomen.\n7    Per 1 juli 2020 heeft de werknemer recht op aanvullend geboorteverlof, zoals bedoeld \nin artikel 4: 2a WAZO. De uitkering aanvullend geboorteverlof wordt aangevuld tot \n100% van het salaris per dag, gemaximeerd op het wettelijk (maximum)dagloon \nwanneer er sprake is één van de volgende situaties:\n –    de werknemer is de echtgenoot, echtgenote of geregistreerd partner van de moeder \nvan het kind;\n –    de werknemer heeft het kind erkend;\n –    de werknemer woont ongehuwd samen met de moeder van het kind.\nDeze aanvulling kan in het lokaal overleg over de decentrale arbeidsvoorwaarden \nmiddelen uit hoofdstuk K worden verhoogd. Alle aan het salaris en betrekkingsomvang \ngerelateerde aanspraken worden berekend op basis van het salaris dat de werknemer zou \nhebben genoten wanneer hij niet van het aanvullende geboorteverlof gebruik zou maken.",
    "Artikel J-11  Zorgverlof\nDe werkgever verleent de werknemer betaald zorgverlof in geval van ziekte en nood-\nzakelijke verpleging van de partner, ouders of kinderen, stief-, schoon- of pleegfamilieleden \nvan de werknemer of diens partner daaronder begrepen, voor ten hoogste tweemaal de \nwerktijd per week per jaar. Indien blijkens een aan de werkgever te overleggen genees-\nkundige verklaring gedurende een langere termijn de voortdurende aanwezigheid van  \nde werknemer bij de zieke noodzakelijk is, kan deze periode worden verlengd.",
    "Artikel J-12  Calamiteitenverlof\nDe werknemer heeft op grond van artikel 4:1 van de WAZO recht op calamiteitenverlof,  \nin geval van de in dat artikel genoemde omstandigheden.",
    "Artikel J-13  Adoptieverlof\n1    Betaald verlof conform de WAZO wordt voor ten hoogste zes weken verleend in geval \nvan adoptie van een kind. De loondoorbetaling bedraagt gedurende het verlof 100%. \nHet verlof gaat in vanaf vier weken voor de eerste dag van feitelijke opneming van het \nkind en hoeft niet aaneensluitend te worden opgenomen, maar wel ten minste binnen \neen termijn van 26 weken. De werknemer overlegt aan de werkgever een document \nwaaruit blijkt dat het kind ter adoptie is of zal worden opgenomen.\n2    De werknemer kan de werkgever verzoeken om het verlof te spreiden gedurende een \nperiode van 26 weken. De werkgever wijst het verzoek om het verlof gespreid op te \nnemen in beginsel toe tenzij zwaarwegende bedrijfs- of dienstbelangen zich hiertegen \nverzetten.\n3    Indien als gevolg van een adoptieverzoek tegelijkertijd twee of meer kinderen feitelijk \nter adoptie worden opgenomen, bestaat het recht op verlof slechts ten aanzien van één \nvan die kinderen.\n4    De werknemer heeft gedurende het verlof op grond van de WAZO recht op een uitkering \nvan UWV, door werkgever aan te vragen. De werkgever vult deze uitkering aan tot 100% \nvan zijn salaris.",
    "Artikel J-14  Lang buitengewoon verlof\n1    De werkgever kan aan een werknemer op diens verzoek voor het geheel of een deel  \nvan zijn werkzaamheden lang buitengewoon verlof verlenen.\n2    De werkgever kan aan het toekennen van het verlof voorwaarden verbinden.",
    "Artikel J-15  Lang buitengewoon verlof voor politieke functies\n1    De werknemer die\n a    het lidmaatschap van de Tweede Kamer der Staten-Generaal,\n b    de functie van lid van Gedeputeerde Staten van een provincie of\n c    de functie van substituut-ombudsman aanvaardt, geniet van rechtswege lang \nbuitengewoon verlof, zonder behoud van inkomen.\n2    De werkgever verleent de werknemer die de functie van wethouder aanvaardt op zijn \nverzoek voor het geheel of een deel van zijn werkzaamheden lang buitengewoon verlof \nzonder behoud van inkomen. Voor zover de uitoefening van de functie bij de werkgever \nwordt geschaad kan de werkgever bedoeld verlof eigener beweging weigeren mits de \nwerknemer tevoren is gehoord.",
    "Doelen in tijd:\n –  sabbatsverlof;\n –  verlenging ouderschapsverlof;\n –  studieverlof (ingeval niet-functiegerichte studie);\n –  extra verlofuren tot een maximum van 90 uur per jaar.",
    "Artikel M-2  Werktijdvermindering Senioren\n... \n10  De werknemer bouwt verlof op over de arbeidsduur minus de overeengekomen \nWS-uren."
  ],
  "Termination information": [
    "Artikel D-3  Arbeidsovereenkomst voor bepaalde tijd met uitzicht  \n  op onbepaalde tijd\n1  De werknemer kan in dienst treden voor bepaalde tijd met uitzicht op een \narbeidsovereenkomst voor onbepaalde tijd. Uitgangspunt is dat structureel werk wordt \nuitgevoerd op basis van een arbeidsovereenkomst voor onbepaalde duur, dan wel op \nbasis van een arbeidsovereenkomst voor bepaalde tijd met uitzicht op vast als bedoeld \nin dit artikel. De duur van een arbeidsovereenkomst voor bepaalde tijd op grond van dit \nartikel is maximaal twaalf maanden.\n... \n3  De werknemer, zoals genoemd in lid 1 van dit artikel, wordt na afloop van de periode \nwaarvoor de arbeidsovereenkomst is aangegaan, voor onbepaalde tijd aangesteld, \ntenzij uit de laatste beoordeling, zoals bedoeld in hoofdstuk N, blijkt dat de werknemer \nonvoldoende functioneert of zwaarwegende bedrijfsmatige belangen, hetzij op \nhogeschoolniveau dan wel op het niveau van de opleiding, door de werkgever aan te \ntonen, zich tegen de omzetting verzetten. Indien als gevolg van langdurige afwezigheid, \nbijvoorbeeld vanwege ziekte van de werknemer, de beoordeling niet heeft kunnen \nplaatsvinden, wordt de oorspronkelijk bepaalde tijd van de arbeidsovereenkomst in \noverleg tussen werkgever en werknemer verlengd met een periode van maximaal \ntwaalf maanden om de werkgever de gelegenheid te geven alsnog het functioneren \nvan de werknemer te kunnen beoordelen. Ook indien de beoordeling, als bedoeld in dit \nlid ‘onvoldoende’ is kan de arbeidsovereenkomst worden verlengd met ten hoogste  \n12 maanden.",
    "Artikel D-5  Opvolgende arbeidsovereenkomsten\n1  Arbeidsovereenkomsten voor bepaalde tijd bij de hogeschool en/of werkgever \nconform de cao, met uitzondering van uitzend- of detacheringsovereenkomsten, \nkunnen elkaar opvolgen, waarbij de maximale duur van de som van de elkaar \nopvolgende arbeidsovereenkomsten voor bepaalde tijd, in afwijking van artikel 7:668a \nBurgerlijk Wetboek, is:\n a  vier jaar voor onderwijsgevend personeel met onderwijsgevende taken in het \nkunstonderwijs indien de werknemer tevens uitvoerend beroepsbeoefenaar is  \nen de omvang van zijn betrekking bij de werkgever kleiner of gelijk is aan een \nbetrekkingsomvang van 0,4 fte4; binnen deze periodeis het mogelijk zes \narbeidsovereenkomsten af te sluiten;\n b  voor de duur van een promotieonderzoek, zowel de Professional Doctorate als  \nde PHD; van het aantal arbeidsovereenkomsten kan niet worden afgeweken.  \nHet maximum blijft drie;\n c  twee jaar voor gevallen niet vallend onder sub a en sub b; binnen deze periode is  \nhet mogelijk drie arbeidsovereenkomsten overeen te komen.\n2  In afwijking van lid 1 is de maximale termijn van elkaar opvolgende \narbeidsovereenkomsten voor de werknemer die de AOW-gerechtigde leeftijd heeft \nbereikt vier jaar. Het aantal arbeidsovereenkomsten is maximaal zes.\n3  Bij de arbeidsovereenkomst voor bepaalde tijd met een duur langer dan één jaar wordt \nde mogelijkheid van tussentijdse opzegging opgenomen. De opzegtermijn voor \nwerkgever en werknemer bedraagt twee maanden.\n4  Indien door opeenvolgende arbeidsovereenkomsten een voortgezette dienstbetrekking \nvoor bepaalde tijd is ontstaan, als bedoeld in artikel 7:668a Burgerlijk Wetboek, is voor \nde beëindiging daarvan geen opzegging vereist.\n5  Conform artikel 7:668a Burgerlijk Wetboek worden dienstbetrekkingen tussen dezelfde \npartijen die elkaar met tussenpozen van niet meer dan zes maanden zijn opgevolgd, \ngeacht een voortgezette dienstbetrekking te vormen.",
    "Artikel I-2  Verhuiskosten\n... \n5   De werkgever kan de werknemer verplichten tot terugbetaling van een evenredig deel \nvan de tegemoetkoming indien de werknemer binnen twee jaar na verhuizing de \narbeidsovereenkomst opzegt."
  ],
  "Overtime information": [
    "Artikel G-3  Maximale werkdag\n1  Een werkdag bestaat uit maximaal tien zoveel mogelijk aaneengesloten uren, \nonderbroken door voldoende rustperioden. De wettelijk voorgeschreven rustperioden, \nals bedoeld in de Arbeidstijdenwet, behoren niet tot de werktijd. De koffie- of \ntheepauzes behoren tot de werktijd waarbij er geen enkele verplichting tot arbeid \nbestaat.\n2   De werkgever stelt na overleg met de werknemer de dagelijkse werktijden vast, waarbij \nals regel per dag niet meer dan acht uur wordt gewerkt.",
    "Artikel G-7  Werktijden oudere werknemer\n1  Een werknemer van 50 jaar of ouder kan avondwerk worden opgedragen met een \nmaximum van twee dagdelen per week en 40 dagdelen per jaar wegens nieuw \navondwerk door uitbreiding of verandering van activiteiten van de werkgever.  \nIndien de werknemer hiermee instemt kan van dit maximum worden afgeweken.\n2   Indien een werknemer van 50 jaar of ouder reeds voor 40 dagdelen of meer wordt \ningezet kan dit niet worden uitgebreid, tenzij de werknemer hiermee instemt.",
    "Artikel H-7  Overwerkvergoeding\n1   Aan de werknemer voor wie het salaris wordt vastgesteld volgens een van de  \nschalen 1 tot en met 10 en die in opdracht van de werkgever overwerk verricht,  \nwordt, behoudens het derde lid van dit artikel, een vergoeding toegekend.\n2    Onder overwerk wordt verstaan arbeid verricht buiten de voor werknemer vastgestelde \ndagelijkse werktijd, voor zover daardoor deze werktijd wordt overschreden.\n3    Voor overwerk dat korter dan een uur aansluitend aan de vastgestelde dagelijkse \nwerktijd wordt verricht, wordt geen vergoeding toegekend. Overwerk kan alleen worden \nverricht in opdracht van de werkgever.\n4    De vergoeding voor overwerk, tenzij sprake is van onregelmatige dienst als bedoeld in \nartikel H-8, bestaat uit:\n a    verlof, gelijk aan het aantal uren overschrijding van de voor de werknemer \nvastgestelde dagelijkse werktijd, en\n b    een bedrag in geld, dat voor elk uur van die overschrijding een percentage bedraagt \nvan het voor de werknemer geldende salaris per uur, met dien verstande dat het \nbedrag in geld voor overwerk op maandag tot en met vrijdag tussen 08.00 en 18.00 \nuur slechts wordt toegekend voor zover door het verrichten van overwerk de \narbeidsduur bij een normbetrekking wordt overschreden.\n5    De vergoeding wordt zo spoedig mogelijk toegekend, doch in de regel niet later dan in \nde kalendermaand volgende op die waarin de overschrijding plaats had, waarbij zoveel \nmogelijk rekening wordt gehouden met de wensen van de werknemer. Hierbij is artikel \nG-2 van toepassing.\n6    De werkgever kan bepalen dat, in plaats van het toekennen van verlof, bedoeld in het \nvierde lid van dit artikel, onder a voor ieder uur een bedrag in geld wordt toegekend \ngelijk aan het voor de werknemer geldende salaris per uur.\n7    Het in het vierde lid onder b bedoelde percentage bedraagt: \n a behoudens het gestelde onder b en c:\n Overwerk verricht: Zaterdag en zondag Maandag tot en met vrijdag\n tussen 00.00 en 06.00 uur 100 50\n tussen 06.00 en 22.00 uur 50 25\n tussen 22.00 en 24.00 uur 100 50\n  b   50 indien gedurende langer dan twee uur overwerk is verricht voor zover het \noverwerk betreft dat na de eerste twee uur is verricht op maandag, dinsdag, \nwoensdag, donderdag of vrijdag tussen 06.00 en 22.00 uur behoudens het gestelde \nonder c.\n c   100 indien het overwerk is verricht op een niet-werkdag, niet zijnde een zondag,  \nof op de daarop volgende dag tussen 00.00 en 06.00 uur.",
    "Artikel H-8  Toelage onregelmatige dienst\n1    Aan de werknemer niet behorend tot het onderwijsgevend personeel voor wie het \nsalaris wordt vastgesteld volgens een van de schalen 1 tot en met 10 en die regelmatig \nof vrij regelmatig in opdracht van de werkgever arbeid verricht op andere tijden dan op \nde dagen maandag tot en met vrijdag tussen 08.00 en 18.00 uur, wordt een toelage \ntoegekend.\n2    De toelage bedraagt per gewerkt uur een percentage van het voor de werknemer \ngeldende salaris per uur en wel:\n a    20% voor de uren op maandag tot en met vrijdag tussen 06.00 en 08.00 uur en \ntussen 18.00 uur en 22.00 uur;\n b    40% voor de uren op zaterdag tussen 06.00 en 22.00 uur;\n c    40% voor de uren op maandag tot en met zaterdag tussen 00.00 en 06.00 uur en \ntussen 22.00 en 24.00 uur; \n d    65% voor de uren op niet-werkdagen, met dien verstande, dat genoemde \npercentages worden berekend over ten hoogste het salaris per uur, dat is afgeleid \nvan het maximumsalaris behorende bij schaal 6.\n3    Voor de in het tweede lid onder a genoemde uren wordt de toelage slechts toegekend \nindien de werknemer zijn werkzaamheden is begonnen vóór 07.00 uur of heeft \nbeëindigd na 20.00 uur.",
    "Artikel H-9 Garantietoelage onregelmatige dienst\n1    Aan de werknemer wiens inkomen, als gevolg van het buiten zijn toedoen beëindigen \nof verminderen van een toelage als bedoeld in artikel H-8, een blijvende verlaging \nondergaat die ten minste 3% bedraagt van het inkomen, wordt een aflopende toelage \ntoegekend, mits hij eerstgenoemde toelage, direct voorafgaande aan het tijdstip van \nvorenbedoelde beëindiging of vermindering ervan, gedurende ten minste twee jaren \nzonder wezenlijke onderbreking heeft genoten. De aflopende toelage als bedoeld in  \nde eerste volzin van dit lid heeft een duur gelijk aan 25% van de periode waarover  \nde toelage onregelmatige dienst als bedoeld in artikel H-8 is toegekend met een \nmaximum van drie jaar. De aflopende toelage bedraagt, verdeeld over gelijke delen  \nvan de duur waarvoor de aflopende toelage wordt toegekend, onderscheidenlijk 75%, \n50% en 25%.\n2   In afwijking van het eerste lid wordt aan de werknemer van 60 jaar en ouder, wiens \ninkomen als gevolg van het buiten zijn toedoen beëindigen of verminderen van een \ntoelage bedoeld in artikel H-8 een blijvende verlaging ondergaat, een blijvende toelage \ntoegekend, mits hij eerstgenoemde toelage, direct voorafgaande aan het tijdstip van \nvorenbedoelde beëindiging of vermindering ervan, gedurende ten minste tien jaren \nzonder wezenlijke onderbreking heeft genoten.  \nDe toelage als bedoeld in de eerste volzin van dit lid bedraagt 100%.",
    "Artikel I-1  Bedrijfshulpverleningstoelage\n1  De werkgever kan de werknemer belasten met bedrijfshulpverlening conform artikel 15 \nArbeidsomstandighedenwet 1998 (Stb.1999,184).\n2   De werknemer kan alleen met bedrijfshulpverlening worden belast, indien hij in het \nbezit is van een geldig bedrijfshulpverleningsdiploma afgegeven door een erkende \nbedrijfshulpverleningsinstelling.\n3  De werknemer die met bedrijfshulpverlening is belast, ontvangt daarvoor een \nmaandelijkse toelage."
  ],
  "Training information": [
    "6   Professionalisering\nGezien de snel veranderende behoeften en vraag van de samenleving, hogeschool en  \nstudent vinden sociale partners het belangrijk dat werknemers hun vaardigheden en \ncompetenties blijven ontwikkelen. Mobiliteit - intern en extern - is daarbij belangrijk, evenals \naanpassingsvermogen en de bereidheid om in wisselende functies en rollen te werken.  \nDe werkgever faciliteert de werknemer daarbij.\nMet het oog op het bovenstaande zetten sociale partners extra in op professionalisering  \nen duurzame inzetbaarheid. Cao-bepalingen worden eenvoudiger gemaakt en de \nadministratieve last wordt verminderd door het opheffen van het onderscheid tussen \naanvullende professionalisering en scholing in opdracht van de werkgever. De volgende \nposten worden tot het professionaliseringsbudget gerekend:\n– Kosten voor het basisrecht in uren;\n–  Out of pocketkosten voor alle vormen van professionalisering en scholing, ook als deze \nintern worden verzorgd, mits te herleiden tot ontwikkeling op het niveau van het individu  \nof van het team;\n–  Vervangingskosten – op basis van gemiddelde personeelslasten van degene die voor \nprofessionalisering of voor het doen van onderzoek is vrijgesteld; er dient sprake te zijn \nvan daadwerkelijke vervanging.",
    "Sociale partners willen met deze verruiming van kostenposten de regeling eenvoudiger  \nen administratief minder bewerkelijk maken. Het oogmerk is niet om het budget van \nminimaal 6% hierdoor te beperken in die zin dat professionaliseringsvoorstellen van \nwerknemers worden afgewezen door louter beroep te doen op overschrijding van het \nprofessionaliseringsbudget.\nAlle vormen van professionalisering die in het professionaliseringsplan zijn opgenomen, \nworden voor 100% (van de officiële studielast) vergoed in tijd en geld. Sociale partners \nzullen tijdens de looptijd van de cao de besteding van het professionaliseringsbudget \n(laten) monitoren. Als de monitor uitwijst dat een professionaliseringsbudget van \nminimaal 6% niet toereikend is, zullen hierover in een volgende cao aanvullende afspraken \nworden gemaakt.",
    "Beginnend docenten\nCao-partijen hebben Zestor opdracht gegeven een onderzoek te verrichten naar de \nwerving, selectie en begeleiding van beginnend docenten. De uitkomsten van het eerste \nonderzoek zijn beschikbaar. Zestor is gestart met een tweede, langlopend, onderzoek. \nCao-partijen bespreken de uitkomsten van beide onderzoeken en eventuele aan-\nbevelingen. De aanbevelingen uit het eerste onderzoek zijn voor zover relevant \nopgenomen in deze cao.",
    "Zestor, arbeidsmarkt- en opleidingsfonds voor het hbo\nZestor zet zich in voor een inclusieve en goed functionerende arbeidsmarkt in het hbo. \nMet het fonds stimuleren cao-partijen de sector bij het invullen van goed werknemer- en \nwerkgeverschap. Daarbij streven zij naar een gezond en veilig werk- en leerklimaat voor \nwerknemers.\nHet fonds signaleert trends en ontsluit kennis en nieuwe inzichten voor de sector en \nfaciliteert samenwerking tussen hogescholen.\nHet fonds stimuleert vernieuwingen in het arbeidsmarktbeleid, het professionaliserings-\nbeleid en het gezondheidsbeleid van de sector. Daarbij wordt rekening gehouden met \nonderwijsvernieuwing en maatschappelijke ontwikkelingen. In het bestuur van Zestor zijn \nde werkgevers- en werknemersorganisaties van het hbo vertegenwoordigd. Het paritaire \nkarakter van Zestor komt naar voren in de keuze van onderwerpen en in de uitwerking van \ndie onderwerpen.",
    "Doelen in tijd:\n –  sabbatsverlof;\n –  verlenging ouderschapsverlof;\n –  studieverlof (ingeval niet-functiegerichte studie);\n –  extra verlofuren tot een maximum van 90 uur per jaar.\nDoelen in geld:\n –  aanvulling inkomen gedurende ouderschapsverlof;\n –  eigen bijdrage kinderopvang;\n –  tegemoetkoming studiekosten (ingeval niet-functiegerichte studie);",
    "Artikel M-1-e  Inwerken van nieuwe werknemers\nDe werkgever formuleert in overleg met en met instemming van de PMR beleid voor  \nhet inwerken van nieuw in dienst tredende werknemers, legt dit beleid schriftelijk vast  \nen draagt dit beleid actief uit naar werknemers. Het beleid bevat waarborgen om ervoor  \nte zorgen dat nieuwe werknemers in een periode van maximaal drie jaar adequaat  \nworden ingewerkt, hiervoor uren krijgen en in de gelegenheid worden gesteld zich te \nprofessionaliseren. Ook de inwerkende collega’s worden daartoe in tijd gefaciliteerd. \nNaast de facilitering voor de professionalisering krijgt de nieuwe werknemer in ieder  \ngeval de beschikking over uren duurzame inzetbaarheid naar rato van het dienstverband, \nzoals geformuleerd in de artikelen M-1-a en artikel M-1. Artikel O-5 is van toepassing.\nDe beginnend docent krijgt de mogelijkheid in het eerste jaar te starten met de benodigde \nprofessionalisering zoals tenminste de Basiskwalificatie Didactische Bekwaamheid of \neen voorbereiding daarop. Na overleg met het team stelt de werkgever de verdeling van \nwerkzaamheden vast, rekening houdend met de omvang van het inwerktraject en met de \nvakvolwassenheid van de startende docent."
  ],
  "Homeoffice information": [
    "5  Faciliteren van thuiswerken korte en langere termijn\nIedere hogeschool dient in overleg met de PMR een regeling te treffen die werknemers in \nstaat stelt op een verantwoorde manier thuis te kunnen werken. Daartoe worden middelen \nverstrekt om de werkplek op een Arbo-verantwoorde wijze in te richten. De regeling voorziet \nin een onkostenvergoeding voor thuiswerken.\nCao-partijen hebben Zestor gevraagd de bestaande thuiswerkregelingen te analyseren,  \nmede in relatie tot de situatie post-corona, de wettelijke bepalingen en het SER-advies.  \nDit heeft niet geleid tot het overeenkomen van een kaderregeling thuiswerken.",
    "Artikel G-8  Tijd en plaatsgebonden werkweek\nDe werknemer vervult zijn functie binnen de gebouwen of ruimten waarin de instelling  \nis gehuisvest en op de daarbij behorende terreinen, tenzij de aard van de te verrichten \nwerkzaamheden zich daartegen verzet of de werkgever aan de werknemer ontheffing  \nvan deze verplichting heeft verleend.\nOntheffing wordt in ieder geval verleend indien de huisvestingssituatie daartoe  \naanleiding geeft.",
    "Hoofdstuk K  Decentrale arbeidsvoorwaardenmiddelen\n1    De hogeschool besteedt 1,41% van het getotaliseerd jaarinkomen aan decentraal \noverleg over arbeidsvoorwaarden. Dit budget is beschikbaar voor de door het lokale \ncao-overleg te maken nieuwe afspraken dan wel het verbeteren van bestaande \nregelingen over onder meer de volgende onderwerpen:\n ...\n –    telewerken."
  ]
}