{
  "General information": [
    "Looptijd: 1 januari 2024 tot en met 31 december 2025",
    "De afspraken in deze cao zijn geldig van 1 januari 2024 tot en met 31 december 2025. Als afspraken een andere ingangsdatum hebben, dan staat dat in het artikel vermeld. Daarna wordt de cao ieder jaar met een jaar verlengd. Wil een cao-partij de cao niet verlengen? Dan moet die partij drie maanden voor de datum waarop de cao eindigt met een aangetekende brief de cao opzeggen."
  ],
  "Wage information": [
    "Salaris\n\nHet salaris is het bruto maandsalaris dat de werkgever en werknemer zijn overeengekomen. Het bruto maandsalaris is exclusief de volgende uitkeringen en toeslagen, behalve als in een artikel in deze cao hierover een andere afspraak is gemaakt:\n\n-  Arbeidsmarkttoeslag (artikel 7.9)\n\n-  Eindejaarsuitkering (artikel 7.2)\n\n-  Vakantietoeslag (artikel 7.3)\n\n- De vergoedingen en regelingen genoemd in hoofdstuk 8.",
    "Jaarinkomen\n\nMet jaarinkomen is het bruto maandsalaris dat de werkgever en werknemer zijn overeengekomen, vermenigvuldigd met 12 maanden. Daar worden de volgende bedragen bij opgeteld:\n\n-  Eindejaarsuitkering (artikel 7.2)\n\n-  Vakantietoeslag (artikel 7.3)\n\nAls de werknemer recht heeft op een of meer van de volgende uitkeringen en toeslagen, dan horen die bedragen ook bij het jaarinkomen:\n\n-  Toeslag voor waarneming van een functie met een hoger salaris (artikel 7.7).\n\n-  Arbeidsmarkttoeslag (artikel 7.9)\n\n-  Onregelmatigheidstoeslag (artikel 8.1)\n\n-  Compensatie voor consignatiedienst (artikel 8.2).\n\n-  Vergoeding voor slaapdienst en waakdienst (artikel 8.3).\n\n-  Vergoeding voor kampwerk (artikel 8.4).\n\n-  Vergoeding voor overwerk (artikel 8.6).",
    "Maandinkomen\nHet maandinkomen is het jaarinkomen van de werknemer, gedeeld door 12 maanden.",
    "Uurloon\nHet uurloon is het salaris zoals omschreven in artikel 1.8, gedeeld door 156. Dit geldt voor fulltimers, waarbij wordt uitgegaan van een gemiddelde werkweek van 36 uur per week.",
    "Welk salaris ontvangt de werknemer?\n\nDe werknemer ontvangt een salaris volgens de salarisschaal die hoort bij zijn functie. In bijlage 11.A en 11.C leest u meer over de functiematrix. Hierin staat onder meer welke functies er zijn en welke schaal bij welke functie hoort. In bijlage 11.C staat hoe het salaris wordt bepaald. De salarisschalen zijn opgenomen in bijlage 7.\n\nAls de werknemer hiervoor bij een andere werkgever die ook onder deze cao valt, heeft gewerkt en de werknemer daar een functie met dezelfde salarisschaal had, dan ontvangt hij bij de nieuwe werkgever minstens dezelfde periodiek als de werknemer al had.\n\nKreeg de werknemer er tijdens zijn laatste periodiekstijging bij zijn oude werkgever extra periodieken bij, op basis van artikel 7.5 lid c? Dan hoeft de nieuwe werkgever bij de inschaling geen rekening te houden met die laatste periodiekwijziging.\n\nPer 1 januari 2024 komen de salarisschalen 1, 2 en 3 te vervallen; werknemers in deze schalen worden horizontaal overgeschaald naar schaal 4.\n\nAlle salarisbedragen worden per 1 januari 2024 structureel verhoogd met 8%.\n\nDaarna worden de treden in de salarisschalen zodanig aangepast dat de treden die na de verhoging per 1 januari 2024 nog onder €15 bruto per uur zitten, worden opgehoogd naar een bruto maandsalaris met een uurloon van €15.\n\nAlle salarisbedragen worden per 1 juli 2024 structureel verhoogd met 1,25%.\n\nAlle werknemers ontvangen per 1 maart 2025 een structurele loonstijging van in ieder geval 3% met daarnaast een mogelijke extra inflatiecompensatie van 2,25% met als ijkpunt de CPI. Of er verhoogd wordt met maximaal 2,25% tot 5,25% hangt af van de CPI (referteperiode van september 2023 tot september 2024). Is de CPI 3% of lager, dan blijft het percentage op 3% staan. Is de CPI hoger, dan wordt afhankelijk van de stijging geindexeerd tot maximaal 5,25%. Na bekendmaking van de CPI-cijfers in september 2024 wordt de definitieve generieke loonstijging per 1 maart 2025 vastgesteld en wordt het proces van algemeen verbindend verklaren van dit onderdeel van de cao in gang gezet. Deze methodiek wordt alleen voor deze cao afgesproken en zal in 2025 worden geévalueerd waarbij eventuele voortzetting van deze methodiek tot de mogelijkheden behoort.\n\nHet CBS maakte begin oktober 2024 het definitieve CPI-cijfer van augustus 2024 bekend. Dit is 3,6%. Daarmee wordt de loonstijging per 1 maart 2025 3,6%.",
    "Eindejaarsuitkering\n\nDe werknemer ontvangt ieder jaar een eindejaarsuitkering. De hoogte van de uitkering is 8,3% van het salaris dat de werknemer in dat kalenderjaar heeft ontvangen, vermeerderd met de vakantietoeslag die de werknemer in dat jaar heeft opgebouwd. De werknemer ontvangt de eindejaarsuitkering in december.\n\nAls de werknemer in december niet meer bij de werkgever werkt, dan ontvangt de werknemer de uitkering die hij heeft opgebouwd tot het moment waarop zijn arbeidsovereenkomst eindigde. Deze uitkering ontvangt de werknemer bij de eindafrekening.",
    "Vakantietoeslag\nDe werknemer bouwt over elke kalendermaand of ieder deel van de kalendermaand waarin hij heeft gewerkt en salaris heeft ontvangen, 8% vakantietoeslag op van het salaris dat de\nwerknemer heeft ontvangen. Dit geldt ook als de werknemer arbeidsongeschikt is en de werkgever het salaris doorbetaalt.\n\nDe werknemer ontvangt de vakantietoeslag ieder jaar op zijn laatst op 31 mei van dat jaar, over de voorafgaande periode tussen 1 juni en 31 mei. De werkgever kan de vakantietoeslag in twee keer betalen, maar uiterlijk op 31 mei.\n\nDe vakantietoeslag bedraagt per 1 januari 2024 minimaal € 208,52 per maand, per 1 juli 2024 minimaal € 211,13 per maand en per 1 maart 2025 €218,73 per maand. Dit bedrag geldt als de werknemer 36 uur per week werkt. Als de werknemer meer of minder werkt, dan ontvangt hij een bedrag dat evenredig is met het aantal uur dat de werknemer werkt.\n\nEindigt de arbeidsovereenkomst voor 31 mei? Dan ontvangt de werknemer vakantietoeslag over de periode tussen 1 juni en de datum waarop de arbeidsovereenkomst eindigt.\n\nKomt de werknemer in dienst na 31 mei? Dan ontvangt de werknemer vakantietoeslag over de periode tussen de datum waarop hij in dienst kwam en 31 mei van het jaar daarop.",
    "Welk salaris ontvangt de leerling-werknemer?\nVoor de leerling-werknemer, hangt het salaris af van de opleiding die wordt gevolgd.\n\na. Voigt de leerling-werknemer een agogische opleiding van vier jaar?\nDan geldt het onderstaande schema:\n\nBeroepspraktijkvorming\n\nBeroepspraktijkvorming\npedagogisch\nmedewerker\nhbo-opleiding\n\nBeroepspraktijkvorming\nambulant hulpverlener\nhbo-opleiding\n\npedagogisch\nmedewerker\nmbo-opleiding\n\n1° leerjaar Schaal 4 periodiek 0 Schaal 4 periodiek 0 Schaal 5 periodiek 0\n2° leerjaar Schaal 4 periodiek 0 Schaal 5 periodiek 0 Schaal 6 periodiek 0\n3° leerjaar Schaal 5 periodiek 0 Schaal 6 periodiek 0 Schaal 7 periodiek 0\n4° leerjaar Schaal 6 periodiek 0 Schaal 7 periodiek 0 Schaal 8 periodiek 0\nna Schaal 7 periodiek 0 Schaal 7 periodiek 1 Schaal 9 periodiek 0\ndiplomering\n\nb. Voigt de leerling-werknemer een andere opleiding die niet agogisch is?\n\nDan komt de werkgever met de leerling-werknemer overeen in welke salarisschaal hij wordt\ngeplaatst. De werkgever gaat daarbij uit van de salarisschaal die hoort bij de functie waarvoor\nde leerling-werknemer wordt opgeleid. De werkgever neemt het schema hierboven als\nuitgangspunt.\n\nc. Voigt de leerling-werknemer een opleiding die korter of anders van opzet is?\n\nVolgt de leerling-werknemer een studie of leerweg die anders is dan de vierjarige opleiding?\nDan bepaalt de werkgever hoe ver de leerling-werknemer met de opleiding is. De werkgever\nvraagt hierover informatie op bij het opleidingscentrum. Daarna wordt de leerling-werknemer\nin de salarisschaal geplaatst die past bij de fase van de opleiding waarin hij zit, volgens de\nsystematiek van het schema hierboven.",
    "Wanneer ontvangt de werknemer salarisverhoging?\n\nDe werknemer ontvangt er ieder jaar een periodiek bij. Dit gaat door totdat de werknemer het\n\nhoogste niveau binnen de salarisschaal voor zijn functie heeft bereikt. Op drie verschillende\n\nmomenten kan de werknemer zijn periodiek krijgen. Dit spreekt de werknemer met de\n\nwerkgever af. De salarisverhoging kan ingaan op:\n\n- 1 januari.\n\n- Of op de eerste dag van de maand dat de werknemer bij de werkgever is komen werken.\n\n- Of op de eerste dag van de maand waarop de werknemer is bevorderd naar een hogere\nfunctie.\n\nHeeft de werkgever in overleg met de OR of PVT een beoordelingsregeling vastgesteld? En\n\nvindt de werkgever dat de werknemer op basis van de beoordelingsregeling onvoldoende\n\nfunctioneert? Dan mag de werkgever beslissen de werknemer geen jaarlijkse periodiek erbij te\n\ngeven, of maar een deel ervan. De werkgever moet dit beslissen voor de datum dat de\n\nwerknemer de periodiek zou krijgen. Ook laat de werkgever dit vooraf schriftelijk aan de\n\nwerknemer weten, met de reden waarom de werknemer de periodiek niet ontvangt.\n\nVindt de werkgever dat de werknemer op basis van bovenstaande beoordelingsregeling zijn\n\nwerk heel goed doet? Dan mag hij beslissen de werknemer een of meer extra periodieken te\n\ngeven, of een deel van een extra periodiek. De werknemer kan nooit meer dan twee\n\nperiodieken boven het maximum van zijn salarisschaal erbij krijgen. De werkgever laat de\n\nwerknemer vooraf schriftelijk weten dat hij een extra periodiek ontvangt, met de reden\n\nwaarom.\n\nWil de werkgever de jaarlijkse verhoging laten afhangen van een beoordeling? Dan kan dat\n\nalleen als de OR, PVT of personeelsvergadering daarmee instemt.",
    "Salaris bij een andere functie\n\nAls de werknemer gaat werken in een andere functie met een hogere salarisschaal, dan ontvangt de werknemer het salaris in de nieuwe schaal dat het dichtst bij zijn oude salaris ligt, maar dat hoger is dan zijn oude salaris. Daar bovenop ontvangt de werknemer in die nieuwe schaal een extra periodiek erbij. Deze is onafhankelijk van de jaarlijkse periodiek op grond van artikel 7.5 sub a.\n\nAls de werknemer bij dezelfde werkgever een andere functie krijgt van hetzelfde niveau, waarbij dezelfde salarisschaal hoort, dan ontvangt de werknemer minstens hetzelfde salaris als in zijn vorige functie.",
    "Vergoeding voor het waarnemen van een functie met een hoger salaris\n\nNeemt de werknemer tijdelijk, geheel of gedeeltelijk, een functie waar van een collega? En hoort bij deze functie een hoger salaris? Dan ontvangt de werknemer een toeslag van twee periodieken in zijn eigen salarisschaal, waarbij geldt dat het maximum van deze salarisschaal overschreden mag worden. De werknemer ontvangt geen toeslag als hij de functie waarneemt omdat zijn collega op vakantie is.\n\nAls de werknemer de functie samen met een of meer collega’s waarneemt, dan ontvangt de werknemer een gedeelte van de toeslag, afhankelijk van het werk dat hij waarneemt. De werkgever stelt hiervoor van tevoren een percentage vast.",
    "Wanneer kan de werknemer een arbeidsmarkttoeslag krijgen?\n\nDe werkgever bepaalt samen met de OR of de PVT welke functies een arbeidsmarkttoeslag kunnen krijgen. De toeslag is maximaal 10% van het salaris. Deze toeslag geldt altijd voor een jaar. Daarna kan de werkgever de toeslag steeds met een jaar verlengen.",
    "Garantiebanen\n\nCao-partijen willen ervoor zorgen dat er garantiebanen komen in jeugdzorg. De afspraken hierover staan in het cao-akkoord 2014-2015 (zie hiervoor de website https://www.jeugdzorg-werkt.nl/)\n\nIs voor de werknemer vastgesteld dat hij niet het wettelijk minimumuurloon kan verdienen\n\nmet fulltime werken, omdat de werknemer een arbeidsbeperking heeft? Maar kan de\n\nwerknemer wel werken, dan geldt voor de werknemer een salarisschaal voor garantiebanen,\n\ndie naast het bestaande loongebouw in de cao is opgenomen. Deze salarisschaal geldt alleen\n\nvoor de volgende werknemers:\n\n-  Wajongers\n\n-  SW’ers op de wachtlijst.\n\n- De doelgroep van de Participatiewet vanaf 2015.\n\n- Deze salarisschaal voor garantiebanen is gebaseerd op de huidige salarisschaal voor Instroombanen en Doorstroombanen (ID-banen). Voor deze garantiebanen geldt een maximum van 120% van het wettelijk minimumloon (zie bijlage 7, tabel 4).\n\nAlle salarisbedragen in de salarisschaal van de garantiebanen worden verhoogd met de procentuele stijging van het wettelijk minimumuurloon, en dus niet met de salarisontwikkeling van de cao."
  ],
  "Pension information": [
    "De arbeidsovereenkomst eindigt automatisch op de dag dat de werknemer de AOW-gerechtigde leeftijd bereikt. De werkgever kan ervoor kiezen de werknemer een nieuwe arbeidsovereenkomst voor bepaalde tijd aan te bieden. Zie artikel 3.7.",
    "Verlengen arbeidsovereenkomst AOW-gerechtigde werknemer\n\nBereikt een werknemer de AOW-gerechtigde leeftijd als hij in dienst is bij de werkgever? Dan kan de werkgever ervoor kiezen deze werknemer een nieuwe arbeidsovereenkomst voor bepaalde tijd aan te bieden. Zolang de werknemer voor de werkgever werkt, blijft de Cao Jeugdzorg gelden. De volgende artikelen en hoofdstukken van deze cao gelden niet voor deze werknemers:\n\n- Artikel 3 - Inleiding\n\n- Artikel 3.6 - Wanneer eindigt de arbeidsovereenkomst?\n- Artikel 3.10 - Regelingen bij ontslag\n\n- Hoofdstuk 10 - Als de werknemer arbeidsongeschikt is\n\nIn plaats van artikel 3.6 en hoofdstuk 10 geldt de tekst van de wet Werken na de AOW-gerechtigde leeftijd.\n\nTijdelijke contracten\n\nDe werknemer die de AOW-gerechtigde leeftijd bereikt, krijgt in de volgende situaties automatisch een arbeidsovereenkomst voor onbepaalde tijd:\n\n- Na 6 arbeidsovereenkomsten, of\n\n- Na 4 jaar.\nLet op: het gaat hierbij alleen om de arbeidsovereenkomsten die zijn aangegaan nadat de werknemer de AOW-gerechtigde leeftijd heeft bereikt. Deze afspraak sluit aan bij wat er in de wet Werken na de AOW-gerechtigde leeftijd staat over tijdelijke contracten.",
    "Vitaliteitsbudget\n\nDe werknemer heeft recht op een vitaliteitsbudget. Dit recht begint 10 jaar eerder dan de op dat moment geschatte datum waarop de werknemer de AOW-gerechtigde leeftijd bereikt. Omdat de werkelijke AOW-datum pas vijf jaar vodr de daadwerkelijke AOW-datum kan worden vastgesteld, kan deze afwijken van de geschatte AOW-datum. In dat geval heeft de\nwerknemer recht op 10 jaar vitaliteitsbudget vermeerderd met de maanden tot aan de daadwerkelijke AOW-datum’. De hoogte van het vitaliteitsbudget is bij een 36-urige werkweek op jaarbasis 79 keer zijn uurloon.",
    "Is de werknemer op 31 december 2014 in dienst bij een werkgever voor wie de Cao Jeugdzorg geldt, dan geldt voor de werknemer de volgende overgangsregeling. In de tabel hieronder is opgenomen hoe hoog het vitaliteitsbudget van de werknemer met een 36-urige werkweek dan is:\n\nJaar waarin de Datum of leeftijd waarop het Aantal uren\nwerknemer is vitaliteitsbudget ingaat\ngeboren\n\n1963\n\n10 jaar vodrdat de werknemer de voor hem 118\nop dat moment verwachte AOW-gerechtigde\nleeftijd bereikt\n\n1962 56 jaar 118\n1961 55 jaar en 6 maanden 118\n1960 of eerder 55 jaar 118"
  ],
  "Leave information": [
    "Vakantie-uren (wettelijk verlof)\n\nAls de werknemer gemiddeld 36 uur per week werkt, dan heeft hij ieder jaar recht op 144 wettelijke vakantie-uren. Als de werknemer meer of minder uren werkt, dan ontvangt hij ook meer of minder vakantie-uren. Het aantal vakantie-uren wordt berekend naar rato van het aantal uren dat de werknemer volgens zijn arbeidsovereenkomst werkt.\n\nAls de werknemer de wettelijke vakantie-uren opneemt, krijgt hij zijn salaris gewoon uitbetaald (conform het bepaalde in artikel 7:639 BW).\n\nBij dit salaris hoort vanaf 1 januari 2016 ook de gemiddelde onregelmatigheidstoeslag van de werknemer. Deze toeslag wordt berekend over de 3 maanden voor de eerste aaneengesloten vakantie van de werknemer in het kalenderjaar.\n\nAls de werknemer niet het hele jaar in dienst is, dan ontvangt de werknemer alleen vakantie-uren over de periode dat hij wel in dienst is.\n\nHet is de bedoeling dat de werknemer de vakantie-uren zoveel mogelijk in hetzelfde jaar opmaakt. Daarnaast kan de werknemer met de werkgever afspreken dat de werknemer de uren meeneemt naar het volgende jaar.\n\nDe werknemer is verplicht om ieder jaar minimaal twee aaneengesloten weken vakantie op te nemen. De werkgever moet op tijd met de werknemer afspreken wanneer hij vakantie opneemt en wanneer hij terugkomt. Als de werknemer en de werkgever in overleg de vakantie drie maanden van tevoren hebben vastgesteld, dan heeft de werknemer de garantie dat hij die periode op vakantie kan.\n\nDe werknemer heeft recht op drie aaneengesloten weken vakantie.\n\nWordt de werknemer tijdens zijn vastgestelde vakantie ziek en kan hij dat aan de werkgever voldoende aantonen, dan gelden de uren die de werknemer ziek is niet als vakantie-uren.\n\nAls de werknemer arbeidsongeschikt is, geheel of gedeeltelijk, dan bouwt hij volledig vakantie-uren op.\n\nAls de werknemer arbeidsongeschikt is, geheel of gedeeltelijk, en tijdens zijn ziekte vakantie-uren opneemt, dan worden deze uren volledig van zijn totaal aantal vakantie-uren afgehaald?.",
    "Verlofbudget (bovenwettelijk verlof)\n\nAls de werknemer gemiddeld 36 uur per week werkt, dan heeft hij ieder jaar recht op 56 uur extra verlof (verlofbudget). Als de werknemer deze uren opneemt, krijgt hij zijn salaris gewoon uitbetaald (conform het bepaalde in artikel 7:639 BW). Bij dit salaris hoort vanaf 1 januari 2016 ook de gemiddelde onregelmatigheidstoeslag van de werknemer. Deze toeslag\nwordt berekend over de 3 maanden voor de eerste aaneengesloten vakantie van de werknemer in het kalenderjaar. Als de werknemer meer of minder uren werkt dan 36 uur per week, dan ontvangt hij ook meer of minder verlofuren. Het aantal uren dat de werknemer ontvangt wordt berekend naar rato van het aantal uren dat de werknemer volgens zijn arbeidsovereenkomst werkt.\n\nSamen met de 144 vakantie-uren van artikel 9.1 heeft de werknemer dus 200 uur verlof als hij 36 uur werkt. Dit is zijn verloftegoed. Het totaal aantal uren van dit verloftegoed op jaarbasis wordt afgerond op hele uren, in het voordeel van de werknemer. Als de werknemer niet het hele jaar in dienst is, dan ontvangt hij een deel van het totale verlofbudget, naar rato van het aantal dagen dat de werknemer in dienst is. Het totaal aantal uren van dit verlofbudget wordt afgerond op jaarbasis op hele uren, in het voordeel van de werknemer.\nDe werknemer kan de 56 extra verlofuren gebruiken voor het volgende:\n\n- Voor vrije tijd, waarin hij zijn salaris krijgt uitbetaald.\n\n- De werknemer kan de uren laten uitbetalen. Per uur ontvangt de werknemer het uursalaris dat op dat moment geldt. Over deze uitbetaalde uren ontvangt de werknemer vakantietoeslag, eindejaarsuitkering, en onregelmatigheidstoeslag.\n\n- De uren kunnen gestort worden in de levensloopregeling. Let op! Deze regeling is afgeschaft. Deze keuzemogelijkheid bestaat alleen nog voor bestaande deelnemers aan de levensloopregeling die gebruik maken van de overgangsregeling.\n\n- De werknemer kan de uren inzetten (voor de kosten) in het kader van (her) registratie.\n\nDe werknemer kan de uren gebruiken voor een, in overleg met de werkgever, vastgesteld doel in het eerstvolgende jaar.\n\nDe werknemer kan met de werkgever in overleg andere afspraken maken over de extra verlofuren, in het voordeel van de werknemer. De werknemer is bij alle keuzes gebonden aan belastingregels en andere wetten.\n\nAls de werknemer arbeidsongeschikt is, geheel of gedeeltelijk, dan bouwt hij volledig verlofuren op. Dit gebeurt volgens de geldende wetgeving.\n\nAls de werknemer arbeidsongeschikt is, geheel of gedeeltelijk, en neemt hij tijdens zijn ziekte verlofuren op? Dan worden deze uren volledig van het verlofbudget van de werknemer afgehaald?."
  ],
  "Termination information": [
    "Wanneer eindigt de arbeidsovereenkomst?\na. Als de werknemer of de werkgever de arbeidsovereenkomst wil opzeggen, dan gelden de volgende afspraken:\n\n1. De opzegtermijn voor de werknemer en de werkgever is 2 maanden.\n\n2. Voor bepaalde functies kan, gelet op hun aard, de werkgever een langere opzegtermijn met de werknemer afspreken. Dit moet wel in de arbeidsovereenkomst staan. Deze langere opzegtermijn mag maximaal 6 maanden zijn en geldt dan voor zowel de werkgever als de werknemer.\n\n3. De opzegtermijn vangt aan op de eerste dag van de maand volgend op de maand waarin de werkgever of werknemer heeft opgezegd. Opzegging moet schriftelijk gebeuren.",
    "Regelingen bij ontslag\n\nCao-partijen zijn per 1 juli 2024 een landelijk sociaal plan overeengekomen. Het door cao-partijen overeengekomen akkoord over het landelijk sociaal plan en de tekst van het landelijk sociaal plan zijn opgenomen in bijlagen 16A en 16B van de cao jeugdzorg en daarmee onderdeel van de cao Jeugdzorg.\n\nVanwege de totstandkoming van het landelijk sociaal plan wordt in dit artikel het volgende onderscheid gemaakt:\n\n1. Afspraken die gelden voor (organisatie)besluiten en sociale plannen die binnen organisaties voor 1 juli 2024 zijn genomen en afgesloten;\n\n2. Voor nieuwe besluiten in organisaties die gemaakt zijn na 1 juli 2024 en waarvoor (ook) de bepalingen uit het landelijk sociaal plan gelden.",
    "Afspraken die gelden voor (organisatie)besluiten en sociale plannen die binnen organisaties v66r 1 juli 2024 zijn genomen en afgesloten.\n\na. Transitievergoeding\nDe volgende afspraken gelden vanaf 1 mei 2016:\n\n1. Als een werknemer op of na 1 mei 2016 wordt ontslagen, dan heeft deze werknemer recht op de wettelijke transitievergoeding, als wordt voldaan aan de voorwaarden die de wet stelt (art. 7:673 BW).\n\n2. In een sociaal plan worden afspraken gemaakt over de herplaatsingstermijn van werknemers. Blijft de werknemer in deze periode beschikbaar om te werken? Dan kan de werkgever het salaris dat de werknemer tijdens de herplaatsingstermijn ontvangt, niet aftrekken van de transitievergoeding.\n\n3. In een sociaal plan worden afspraken gemaakt over een mobiliteitstraject en/of scholing om de kansen van de werknemer op de arbeidsmarkt te verbeteren. Tot een bedrag van € 4.000 mag de werkgever de kosten niet van de transitievergoeding aftrekken.\n\n4. De werkgever en de individuele werknemer kunnen afspraken maken over het aftrekken van kosten op de transitievergoeding zoals bedoeld in artikel 3 sub b van het Bes/uit voorwaarden in mindering brengen kosten op transitievergoeding. Deze afspraken moeten zij schriftelijk vastleggen. De werkgever kan alleen kosten aftrekken die gemaakt zijn in de 2 jaar voordat de werknemer uit dienst gaat.\n\n5. De werkgever en de OR/PVT kunnen geen afspraken maken om de kosten voor scholing, training of loopbaanactiviteiten af te trekken van de transitievergoeding.",
    "Arbeidsovereenkomst bij nieuwe werkgever\n\nDreigt er ontslag voor een werknemer door een reorganisatie? En beéindigt deze werknemer zelf zijn arbeidsovereenkomst om bij een nieuwe werkgever te gaan werken voor wie deze cao ook geldt? Dan gelden de afspraken hieronder. De werkgever en werknemer moeten wel kunnen aantonen dat er ontslag dreigt.\n\nDe transitievergoeding wordt berekend over de tijd die een werknemer in dienst is. Wordt de werknemer ontslagen bij de nieuwe werkgever? Dan telt alle tijd die mee zou hebben geteld voor het berekenen van de transitievergoeding bij de oude werkgever mee voor de berekening van de transitievergoeding bij de nieuwe werkgever.\n\nSpreken de oude en de nieuwe werkgever met elkaar af dat de oude werkgever (een deel van) de opgebouwde transitievergoeding betaalt aan de werknemer? Dan kan de nieuwe werkgever dit bedrag aftrekken van de transitievergoeding die hij in de toekomst eventueel moet betalen."
  ],
  "Overtime information": [
    "Meerwerk\nStaat in de arbeidsovereenkomst dat de werkweek gelijk of minder is dan 36 uur? En heeft een werknemer meer gewerkt dan zijn contracturen, maar niet meer dan de fulltime arbeidsduur die in de organisatie geldt? Dan zijn deze uren meerwerk.",
    "Overwerk\nStaat in de arbeidsovereenkomst dat de werkweek gemiddeld 36 uur of minder is? En moet de werknemer in opdracht van de werkgever meer dan 36 uur werken? Dan zijn de uren die de werknemer meer werkt dan 36 uur, overwerk. Voor werknemers die volgens de arbeidsovereenkomst meer dan 36 per week werken, is het pas overwerk als in opdracht van de werkgever meer dan het aantal contracturen wordt gewerkt.",
    "Hoeveel uur per week werkt de werknemer?\n\nVolgens deze cao werkt de werknemer fulltime als hij gemiddeld 36 uur per week werkt.\n\nDe werknemer kan ook kiezen voor een werkweek van maximaal 40 uur, als de werkgever daarmee akkoord gaat. Arbeidsvoorwaarden die samenhangen met de lengte van de werkweek, verhoogt de werkgever evenredig. De werknemer mag ieder jaar terugkomen op deze keuze en dan teruggaan naar een werkweek van 36 uur.",
    "De werknemer mag per dag maximaal 1 gebroken dienst hebben, tenzij de werknemer het goed vindt dat hij meer dan 1 gebroken dienst per dag heeft.",
    "Als de werknemer volgens wisselende dienst werkt, dan staat er in het rooster wanneer de werknemer wel en niet werkt. De werknemer heeft dan tussen 1 januari en 31 december recht op minimaal 20 vrije weekenden. Een vrij weekend bestaat uit een periode van minimaal 58 uur aaneengesloten, tussen vrijdag 14.00 uur en maandag 22.00 uur.",
    "Consignatiedienst: verplichte bereikbaarheid\n\nDe werkgever kan de werknemer de opdracht geven dat hij buiten zijn werktijd bereikbaar moet zijn. Dit noemen we een consignatiedienst. De werknemer kan in de tijd dat hij bereikbaar moet zijn een oproep krijgen om zo snel mogelijk te komen werken. De werkgever kan deze opdracht alleen geven als dit in de arbeidsovereenkomst van de werknemer staat.\n\nDe werkgever mag de werknemer maximaal 7 dagen van 24 uur per 28 achtereenvolgende dagen een consignatiedienst opdragen. Als de werknemer moet werken naar aanleiding van een oproep, dan mag de werknemer niet meer dan 28 uur werken per 56 aaneengesloten dagen.",
    "Slaapdienst / waakdienst\n\nDe werkgever mag de werknemer de opdracht geven op het werk te zijn voor een slaap- of waakdienst. Deze dienst bestaat uit minimaal 6 uur en maximaal 8 uur aaneengesloten.\nEen slaapdienst betekent dat de werknemer op het werk is en beschikbaar moet zijn om onvoorzien en noodzakelijk werk te doen.\n\nEen waakdienst betekent dat de werknemer beschikbaar moet zijn om het grootste gedeelte van de dienst hulp en ondersteuning te bieden.",
    "Overwerken\nIn de volgende situaties is er sprake van overwerk voor de werknemer:\n\n-  Staat in de arbeidsovereenkomst dat de werkweek gemiddeld 36 uur is? En moet de werknemer in opdracht van de werkgever meer uren werken? Dan zijn de uren die de werknemer meer werkt, overwerk.\n\n-  Staat in de arbeidsovereenkomst dat de werkweek korter is dan 36 uur? Dan is er pas sprake van overwerk als de werknemer in opdracht van de werkgever meer dan 36 uur heeft gewerkt.\n\n-  Staat in de arbeidsovereenkomst dat de werkweek gemiddeld 37, 38, 39 of 40 uur is? Dan zijn de uren die de werknemer in opdracht van de werkgever meer werkt dan dat aantal uren, overwerk.",
    "Als de werkgever de werknemer vraagt om meer dan 1/9 deel langer te werken dan de gemiddelde werkweek, afgesproken in de arbeidsovereenkomst, dan geldt dat pas als de werknemer daarmee akkoord gaat.",
    "Als de werknemer minder dan een half uur doorwerkt, of minder dan een half uur eerder\n\nbegint, dan ontvangt de werknemer voor dit overwerk geen vergoeding of verlofuren.",
    "Vergoeding voor onregelmatige diensten\na. Als de werknemer een functie heeft in salarisschaal 0 tot en met 11, dan heeft de werknemer onder de volgende voorwaarden recht op een onregelmatigheidstoeslag:\n- Inde arbeidsovereenkomst staat dat de werknemer regelmatig op onregelmatige tijden moet werken.\n- En de werknemer heeft in opdracht van de werkgever daadwerkelijk op deze onregelmatige tijden gewerkt.\nb. De volgende uren tellen niet mee voor de berekening van de onregelmatigheidstoeslag:\n- De uren waarover de werknemer een vergoeding ontvangt voor slaapdienste.\n- De uren die de werknemer niet werkt tijdens zijn consignatiedienst.\nc. De werknemer kan kiezen:\n- Of de werknemer ontvangt een vergoeding voor ieder uur dat hij heeft gewerkt, volgens de in lid d genoemde percentages van zijn uurloon, waarbij voor de berekening van de vergoeding een maximum uurloon geldt dat hoort bij schaal 5, periodiek 11. De werknemer ontvangt de vergoeding tegelijk met zijn salaris, uiterlijk twee maanden na de maand waarin de werknemer de onregelmatige dienst had.\n- Of de werknemer ontvangt extra compensatie in tijd, volgens de percentages die in lid d staan.\nd. De werknemer ontvangt een toelage berekend volgens de volgende percentages:\n-  Werkt de werknemer volgens wisselende dienst (rooster) regelmatig voor 7.00 uur en na 19.00 uur? Dan heeft de werknemer vanaf 1 januari 2015 recht op de volgende onregelmatigheidstoeslag:\n\no 25% als de werknemer werkt tussen 19.00 en 22.00 uur, van maandag tot en met vrijdag.\n\no 25% als de werknemer werkt tussen 06.00 en 07.00 uur, van maandag tot en met vrijdag.\n\no 45% als de werknemer werkt tussen 22.00 en 06.00 uur, van maandag tot en met zondag.\n\no 30% als de werknemer werkt op zaterdag werkt, tussen 06.00 en 22.00 uur.\no 45% als de werknemer werkt op zondagen en nationaal erkende feestdagen.\n-  Werkt de werknemer regelmatig vodr 06.00 en na 20.00 uur, maar werkt de werknemer niet volgens wisselende dienst? Dan heeft de werknemer recht op de volgende onregelmatigheidstoeslag:\n\no 25% als de werknemer werkt tussen 20.00 en 22.00 uur, van maandag tot en met vrijdag.\no 45% als de werknemer werkt tussen 22.00 en 06.00 uur, van maandag tot en met zondag.\no 30% als de werknemer werkt op zaterdag, tussen 06.00 en 22.00 uur.\no 45% als de werknemer werkt op zondagen en nationaal erkende feestdagen.",
    "Consignatiedienst: verplichte bereikbaarheid\n\nHeeft de werknemer een consignatiedienst volgens artikel 6.4.1 en moet de werknemer dus buiten werktijd bereikbaar zijn om zo snel mogelijk te komen werken als dat nodig is, dan kan de werknemer kiezen:\n\nOf de werknemer ontvangt extra verlofuren voor de tijd dat hij bereikbaar moet zijn. Voor elke 24 uur die de werknemer bereikbaar moet zijn van maandag tot en met vrijdag, ontvangt hij één uur extra verlof. Voor elke hele zaterdag of zondag van 24 uur ontvangt de werknemer twee en een half uur extra verlof. Deze twee en een half uur geldt ook voor officiéle feestdagen.\n\nOf de werknemer ontvangt extra salaris voor de tijd dat hij bereikbaar moet zijn. Voor elke 24 uur ontvangt de werknemer één uur extra salaris. Voor elke hele zaterdag of zondag van 24 uur ontvangt de werknemer twee en een half uur extra salaris. Deze twee en een half uur geldt ook voor officiéle feestdagen.",
    "Slaapdienst en waakdienst\n\nOntvangt de werknemer van de werkgever de opdracht om een slaap- of waakdienst te doen, volgens artikel 6.4.3? Dan ontvangt de werknemer een vergoeding voor doorbetaalde vrije tijd ter grootte van de helft van het aantal uren dat hij slaap- of waakdienst doet. Moet de werknemer tijdens de slaap- of waakdienst noodzakelijk werk doen, dan ontvangt de werknemer ook salaris over het aantal uren dat hij werkt binnen de slaap- of waakdienst. De werknemer heeft de garantie dat voor de overeengekomen uren voor de slaapdienst in ieder geval het wettelijk minimumuurloon (WMUL) wordt ontvangen.",
    "Meerwerk\n\nHeeft de werknemer in opdracht van zijn werkgever meerwerk verricht volgens artikel 6.4.4.? Dan heeft hij recht op compensatie in tijd voor de meer gewerkte uren. De werkgever kan in overleg met de werknemer er ook voor kiezen om deze meer gewerkte uren uit te betalen.",
    "Overwerken\n\nMoet de werknemer in opdracht van de werkgever overwerken volgens artikel 6.4.5? En zit de werknemer in salarisschaal 4 tot en met 8? Dan kan de werknemer kiezen:\n\n- Of de werknemer ontvangt extra verlofuren voor de tijd dat hij heeft overgewerkt. De werknemer moet deze verlofuren opnemen in het kwartaal na het kwartaal waarin hij overwerkte. De werknemer en de werkgever mogen hierover andere afspraken maken.\n\n- Of de werknemer ontvangt een vergoeding voor de uren dat hij heeft overgewerkt. De werknemer ontvangt dan een vergoeding per overgewerkt uur van zijn eigen uurloon, plus 25%.\n\nAls de werknemer minder dan een half uur doorwerkt, of minder dan een half uur eerder\n\nbegint, dan ontvangt de werknemer voor dit overwerk geen vergoeding of verlofuren.\n\nZit de werknemer in salarisschaal 9 of hoger? Dan heeft de werknemer in geval van overwerk\n\nin opdracht van zijn werkgever recht op compensatie in tijd voor de uren die de werknemer\n\nheeft overgewerkt. De werkgever kan in overleg met de werknemer er ook voor kiezen om deze extra gewerkte uren uit te betalen. De werknemer komt daarbij niet in aanmerking voor de extra vergoeding van 25% als bedoeld in lid a van dit artikel."
  ],
  "Training information": [
    "Opleidingsindicatie\n\nDe opleidingsindicatie is het niveau van opleiding dat voor een functie gewenst is. Deze opleiding is opgenomen in de functiebeschrijving. Als de werknemer niet het juiste opleidingsniveau heeft op het moment dat hij een arbeidsovereenkomst aangaat, dan moet de werkgever in overleg met de werknemer bespreken of het nodig is dat de werknemer een opleiding gaat volgen. Zie artikel 12.2. Dit overleg tussen werkgever en werknemer moet plaatsvinden bij het aangaan van de arbeidsovereenkomst. Of zij spreken bij het aangaan van de arbeidsovereenkomst af wanneer dit overleg gaat plaatsvinden.",
    "Overeenkomst voor leerling-werknemers\n\nEen leerling-werknemer ontvangt een leerarbeidsovereenkomst. De werkgever biedt een leerarbeidsovereenkomst aan van minimaal 20 uur per week. Deze leerarbeidsovereenkomst wordt aangegaan voor zolang het onderdeel ‘beroepspraktijkvorming’ van de opleiding duurt. De ketenregeling uit artikel 7:668a lid 1 BW geldt niet voor de volgende personen:\n\n- Een leerling-werknemer met een leerarbeidsovereenkomst voor een beroepsbegeleidende leerweg, zoals is omschreven in artikel 7.2.2. van de Wet educatie en beroepsonderwijs.\n\n- Een leerling-werknemer met een leerarbeidsovereenkomst voor een duale leerroute. De leerovereenkomst is vooral afgesloten om de leerling-werknemer op te leiden.\n\nDe werkgever kan een leerarbeidsovereenkomst van meer dan 20 uur aanbieden, om de tijd die de leerling-werknemer thuis of op school met de opleiding bezig is, geheel of gedeeltelijk te compenseren.",
    "De werkgever en de vakbonden spreken in een sociaal plan onder andere het volgende af:\n\n- De werkgever stelt een budget van gemiddeld € 4.000 per boventallige werknemer beschikbaar om de mobiliteit te vergroten. Dit budget is onder andere voor een mobiliteitstraject en/of scholing om de kansen op de arbeidsmarkt te verbeteren. De werknemer laat de werkgever zien welke kosten hij hiervoor heeft gemaakt.",
    "Stagevergoeding\nAls de stagiair een stage loopt van 32 uur of meer per week, dan ontvangt hij een stagevergoeding van € 400,00 per maand. Als de stagiair een stage loopt van minder dan 32 uur per week, of als de stage korter duurt dan een maand, dan is dat bedrag lager. Het bedrag dat de stagiair ontvangt, is evenredig met het aantal uur dat de stagiair stage loopt. De werkgever kan een vergoeding geven voor de kosten van studiemateriaal dat de stagiair nodig heeft voor zijn stage.\nDe stagiair ontvangt de stagevergoeding alleen als het om een beroepsvormende stage gaat. Dit is een stage waarvoor de stagiair:\nWerk doet dat de stagiair moet doen volgens de leerdoelen.\n- Per week meer dagen op het stageadres is dan op school.\n- Als de stagiair een beroepsoriénterende stage of snuffelstage doet, ontvangt hij geen stagevergoeding.\n\nDe werkgever geeft aan wie de vaste begeleider of contactpersoon tijdens de stage is.\nAls de stagiair voor zijn stage moet reizen op dagen dat de ov-jaarkaart niet geldig is, dan ontvangt de stagiair een vergoeding van de reiskosten die hij dan maakt.",
    "Registratiekosten Wet BIG en (her) registratiekosten Kwaliteitsregister Jeugd\nMoet de werknemer zich registreren volgens artikel 3 en 34 van de Wet Beroepen in de Individuele Gezondheidszorg (Wet BIG) en daarvoor registratiekosten of herregistratiekosten betalen? Dan betaalt de werkgever deze kosten. Dat doet de werkgever alleen als de werknemer op het moment van de registratie bij hem werkt.\n\nMoet de werknemer zich registeren of herregistreren in het wettelijk erkende Kwaliteitsregister Jeugd? Dan is in artikel 12.5 geregeld wie deze kosten betaalt."
  ],
  "Homeoffice information": [
    "Plaats- en tijd onafhankelijk werken\n\nWerkgevers en werknemers hebben steeds meer behoefte aan flexibele werkvormen die plaats- en tijd-onafhankelijk zijn. De werkgever en de OR of PVT stellen in een ondernemingsregeling vast onder welke voorwaarden plaats- en tijd-onafhankelijk gewerkt kan worden. In deze ondernemingsregeling staat ook omschreven welke groepen werknemers een verzoek kunnen indienen om structureel een deel van hun werktijd thuis te werken. Indien de werkgever de werknemer opdracht geeft om werkzaamheden tijd en plaats- onafhankelijk te verrichten maakt een vergoedingsregeling onderdeel van de ondernemingsregeling. Dan ontvangt de werknemer hiervoor een vergoeding volgens artikel 8.7 van deze cao.",
    "Hybride werken en thuiswerkvergoeding\nHybride werken is de nieuwe norm. Leidinggevende en werknemer spreken af op welke wijze het werk het best kan worden uitgevoerd.\n\nAls er wordt gekozen voor thuiswerk dan ontvangt de werknemer, per thuiswerkdag een vergoeding. De thuiswerkvergoeding is afgeleid van de nibud-norm en wordt per 1 januari 2024 vastgezet op € 3,- per thuiswerkdag. Cao-partijen passen deze vergoeding niet meer halfjaarlijks aan en blijft dus gedurende de looptijd van deze cao gelijk.",
    "Dienstreizen\n\nMoet de werknemer in opdracht van de werkgever reizen dan is er sprake van een dienstreis. De vergoeding bedraagt dan de kosten tweede klas OV, of als de werknemer van zijn eigen auto gebruik maakt een tegemoetkoming in de kosten van netto € 0,39 per kilometer, op basis van de kortst mogelijke route.\n\nDaadwerkelijk gemaakte parkeer- en tolkosten worden vergoed.\n\nDe werkgever biedt de werknemer aan het einde van het jaar de fiscale uitruil (salderingsregeling) aan.\n\nGebruikt de werknemer een ander vervoersmiddel dan een auto dan zal hier op organisatieniveau tussen werkgever en OR een passende vergoeding voor worden afgesproken.\n\nIndien werkgever een alternatief biedt zoals bijvoorbeeld een leasefiets of leaseauto en werknemer maakt daar gebruik van, vervalt het recht op reiskosten voor die keren dat werknemer daar gebruik van maakt.\n\nDe werkgever kan samen met de OR of PVT ten gunste van de werknemer maatwerkafspraken maken over het betalen van de kosten voor dienstreizen, volgens de voorwaarden in artikel 2.4. Deze maatwerkafspraken leggen zij vast in een ondernemingsregeling.",
    "Tegemoetkoming (reis)kosten woon-werkverkeer\n\nDe werkgever betaalt een tegemoetkoming in de kosten van het woon-werkverkeer. De werknemer ontvangt een bedrag voor het één keer per dag heen en weer reizen tussen zijn woning en zijn vaste werkadres.\n\nAls de werknemer met het openbaar vervoer reist, dan ontvangt de werknemer de noodzakelijk te maken reiskosten voor het reizen met de laagste klasse van het openbaar vervoer en betaalt hij geen eigen bijdrage. De werknemer moet wel alle vervoersbewijzen inleveren bij de werkgever (via een uitdraai van zijn OV-chipkaart). De werkgever kan met instemming van de OR of PVT vaststellen wat het maximum bedrag is wat de werknemer van de werkgever ontvangt.\n\nAls de werknemer naar de plaats van tewerkstelling reist, ontvangt hij daarvoor een vergoeding woon-werkverkeer op basis van de tweede klasse OV of € 0,19 netto indien de werknemer gebruik maakt van de auto.\n\nDeze vergoeding stijgt per 1 januari 2025 van €0,19 naar €0,23, als de werknemer gebruik maakt van een auto.\n\nDaarbij stelt de werkgever met instemming van de OR of PVT vast:\n\n- Hoeveel de werknemer zelf moet betalen (eigen bijdrage).\n- En wat het maximumbedrag is wat de werknemer van de werkgever ontvangt.\n\nAls de werknemer minder dan 5 dagen per week werkt, dan is de eigen bijdrage en het bedrag dat de werkgever betaalt evenredig aan het aantal dagen per week dat de werknemer voor zijn werk moet reizen."
  ]
}