{
  "General information": [
    "Cao voor het hoveniersbedrijf in Nederland\n1 juli 2021 tot en met 30 juni 2023",
    "Deze collectieve arbeidsovereenkomst is afgesloten tussen: \nKoninklijke Branchevereniging VHG te Houten; \nenerzijds \nen\nFNV te Utrecht ;\nCNV Vakmensen .nl te Utrecht; \nanderzijds.",
    "Artikel 76 Tijdvak cao \nDeze cao treedt in werking op 1 juli 2021 en eindigt op 30 juni 2023."
  ],
  "Wage information": [
    "Artikel 2 Begrippen\nLid 1 In deze collectieve arbeidsovereenkomst (cao) wordt verstaan onder:\n[...]\nk. Feitelijk loon: Het cao-loon of een hoger overeengekomen loon. \nl. Maandloon: Het weekloon vermenigvuldigd met 4,35. \nm. Uurloon: Het feitelijk loon per week gedeeld door 37 uur. \nn. Jaarloon: Het maandloon vermenigvuldigd met 12. \no. Werkweek: De werkweek die bij een fulltime dienstverband standaard 37 uur per week bedraagt. \n[...]\ny. Loon voor heffingen: Er geldt een gelimiteerde definitie voor het loonbegrip, pensioengevend loon genaamd. Hiertoe worden alleen de componenten gerekend die arbeidstijd gerelateerd zijn. Tot het pensioengevend loon behoren: \na. alle bruto loonbestanddelen welke arbeidstijd gerelateerd zijn; \nb. de vaste jaarlijkse toeslagen en uitkeringen. \nHiertoe worden gerekend: \n• het feitelijk loon uit de huidige dienstbetrekking; \n• overuren/meeruren/onaangename uren inclusief inconveniententoeslag en ploegen toeslag; \n• 13e maand; \n• structurele eindejaarsuitkering; \n• vakantietoeslag; \n• uitbetaalde verlof- en ATV dagen, reisuren (niet zijnde reiskosten); \n• prestatietoeslag op het uurloon; \n• tijdelijke toeslag werken in een hogere functie; \n• tijdelijke toeslag vakkennis; \n• persoonlijke toeslagen; \n• consignatievergoeding / bereikbaarheidsvergoeding.",
    "Artikel 3 Leeftijd \nLid 1 Onder vakvolwassen werknemers wordt verstaan werknemers van 21 jaar en ouder. \nLid 2 Onder jeugdige werknemers wordt verstaan werknemers t/m 20 jaar. \nLid 3 Onder oudere werknemers wordt verstaan werknemers van 55 jaar en ouder.",
    "Artikel 24 Toepassing van loonschalen \nLid 1 Bij de functies zoals genoemd in de functiematrix in bijlage XIII behoren loonschalen met periodieken. \nLid 2 De vakvolwassen werknemer ontvangt het cao-loon behorend bij zijn functie. \nLid 3 De vakvolwassen werknemer ontvangt bij indiensttreding het cao-loon bij 0 periodieken. Op grond van elders verkregen vaardigheden en/of opgedane ervaring kunnen 1 of meer periodieken worden toegekend. \nLid 4 Voor bijzondere categorieën werknemers is de beloning als volgt: \na. Hulpkrachten conform Artikel 6 Lid 1 worden beloond conform Artikel 25 lid 7. \nb. Werknemers met een arbeidsbeperking conform Artikel 6 Lid 2 worden beloond conform Artikel 25 Lid 8. Indien deze werknemer jonger dan 21 jaar is en een BBL-opleiding volgt, vindt de beloning plaats conform lid 4 sub d. \nc. Instromers conform Artikel 6 Lid 3 die geen BBL-opleiding volgen, starten in aanlooptrede B. \nd. Jeugdige leerlingen conform Artikel 6 Lid 4 b starten in aanlooptrede A conform het gestelde in Artikel 26. \ne. Bij toevoeging van een periodiek doorloopt de werknemer de aanlooptreden in de volgorde van A naar B naar C. Na aanlooptrede C volgt periodiek 0. Voor een nadere toelichting wordt verwezen naar bijlage II. \nf. De vakvolwassen leerling conform Artikel 6 Lid 4 c wordt ingeschaald in de loongroep behorende bij de functie. \nLid 5 Elk jaar op 1 januari krijgt de vakvolwassen werknemer er een periodiek bij, mits hij ten minste 6 maanden in dienst is, totdat hij het maximum van zijn loonschaal heeft bereikt. \nLid 6 Bij onvoldoende functioneren van de werknemer kan de werkgever de toekenning van een periodiek maximaal een jaar opschorten, echter op voorwaarde dat de werkgever de werknemer per brief de redenen van zijn onvoldoende functioneren meedeelt. \nLid 7 Bij zeer goed functioneren van de werknemer kan de werkgever besluiten de werknemer meer periodieken toe te kennen. \nLid 8 Indien op ondernemingsniveau het beoordelingsafhankelijke beloningssysteem conform bijlage XVI wordt toegepast is het gestelde in Lid 1 niet van toepassing en geldt dat de periodieke groei door de schaal afhankelijk is van toepassing van een beoordelingssysteem. \nLid 9 In het geval een werknemer een hogere functionaris langer dan een maand vervangt, zal de betrokken werknemer het verschil in cao-loon en het loon van de waargenomen functie bij 0 periodieken ten minste eenmaal per maand worden uitbetaald.",
    "Artikel 25 Cao-loon \nLid 1 Bij uitbetaling van het loon zal de werkgever aan de werknemer een schriftelijke specificatie geven. \nLid 2 Er is een garantieregeling van kracht voor werknemers waarvoor per 1 januari 2003 een nieuw functiewaarderingssysteem is overeengekomen. De garantieregeling wordt beschreven in bijlage XIII. \nLid 3 De geldende feitelijke lonen worden verhoogd met : \n- per 1 september 2021: 2,5% \n- per 1 september 2022: 2,5% \n- per 1 februari 2023: 3,0% (extra verhoging tot stand gekomen in december 2022)\n\nExtra verhoging Loonschaal 1: per 1 september 2021 wordt Loonschaal I voor de aanlooptrede A t/m C en trede 0 t/m 3 extra verhoogd met 1%.\n\nDe totale loonsverhoging voor Loonschaal I in een overzicht: \nAanlooptrede A t/m C: - per 1 september 2021 3,5 % \n - per 1 september 2022 2,5% \n - per 1 februari 2023 3,0% (extra verhoging tot stand gekomen in december 2022) \nTrede 0 t/m 3: - per 1 september 2021 3,5% \n - per 1 september 2022 2,5% \n - per 1 februari 2023 3,0% (extra verhoging tot stand gekomen in december 2022) \n\nDe genoemde percentages zijn verwerkt in de loontabellen opgenomen in de cao. \n\nEenmalige uitkering \nPer 1 januari 2022 wordt een eenmalige uitkering van €300 bruto toegekend aan alle medewerkers die op 31 december 2021 in dienst waren. De eenmalige uitkering is naar rato van de omvang van het dienstverband. Voor werknemers zonder vaste arbeidsomvang – oproepkrachten/flexkrachten – wordt de rato van het dienstverband berekend over het gemiddelde aantal uren van de 12 maanden vóór 1 januari 2022. \n\nLid 4 De genoemde verhogingen in Lid 3 gelden niet voor de hulpkrachten en werknemers met een arbeidsbeperking zoals genoemd in Artikel 6 Lid 1 en Lid 2.",
    "Lid 5 Lonen voor werknemers met een dienstverband voor bepaalde en onbepaalde tijd \nper 1 januari 2023 \n\nHet uurloon is gebaseerd op 1/37e van het weekloon. \nPer maand  Per 4 weken  Per week  I     II    III   IV    V     VI \n€ 1.934,40  € 1.785,60  € 446,40  aanloop A            \n€ 1.942,13  € 1.785,88  € 446,47  aanloop B            \n€ 1.978,45  € 1.819,28  € 454,82  aanloop C            \n€ 2.015,44  € 1.853,28  € 463,32  0           \n€ 2.053,13  € 1.887,92  € 471,98  1           \n€ 2.091,53  € 1.923,24  € 480,81  2           \n€ 2.130,64  € 1.959,20  € 489,80  3           \n€ 2.149,51  € 1.976,56  € 494,14  4     0         \n€ 2.230,65  € 2.051,16  € 512,79  6     2         \n€ 2.272,37  € 2.089,52  € 522,38  7     3         \n€ 2.314,86  € 2.128,60  € 532,15    4     0       \n€ 2.358,15  € 2.168,40  € 542,10    5     1       \n€ 2.402,25  € 2.208,96  € 552,24    6     2       \n€ 2.447,17  € 2.250,28  € 562,57    7     3     0     \n€ 2.492,93  € 2.292,36  € 573,09      4     1     \n€ 2.539,55  € 2.335,20  € 583,80      5     2     \n€ 2.587,04  € 2.378,88  € 594,72      6     3     0   \n€ 2.635,41  € 2.423,36  € 605,84      7     4     1   \n€ 2.684,70  € 2.468,68  € 617,17        5     2   \n€ 2.734,90  € 2.514,84  € 628,71        6     3   \n€ 2.786,04  € 2.561,88  € 640,47        7     4     0 \n€ 2.838,14  € 2.609,80  € 652,45        8     5     1 \n€ 2.891,21  € 2.658,60  € 664,65          6     2 \n€ 2.945,28  € 2.708,32  € 677,08          7     3 \n€ 3.000,36  € 2.758,96  € 689,74          8     4 \n€ 3.056,46  € 2.810,52  € 702,63          9     5 \n€ 3.113,62  € 2.863,08  € 715,77            6 \n€ 3.171,84  € 2.916,64  € 729,16            7 \n€ 3.231,16  € 2.971,20  € 742,80            8 \n€ 3.291,58  € 3.026,76  € 756,69            9",
    "Lid 6 Lonen voor werknemers met een dienstverband voor bepaalde en onbepaalde tijd \nper 1 februari 2023 (inclusief de verhoging van 3%) \n\nPer maand  Per 4 weken  Per week  I     II    III   IV    V     VI \n€ 1.992,43  € 1.832,12  € 458,03  aanloop A            \n€ 2.000,39  € 1.839,44  € 459,86  aanloop B            \n€ 2.037,80  € 1.873,84  € 468,46  aanloop C            \n€ 2.075,91  € 1.908,88  € 477,22  0           \n€ 2.114,73  € 1.944,56  € 486,14  1           \n€ 2.154,27  € 1.980,92  € 495,23  2           \n€ 2.194,56  € 2.018,00  € 504,50  3           \n€ 2.214,00  € 2.035,88  € 508,97  4     0         \n€ 2.255,40  € 2.073,92  € 518,48  5     1         \n€ 2.297,57  € 2.112,72  € 528,18  6     2         \n€ 2.340,54  € 2.152,24  € 538,06  7     3         \n€ 2.384,31  € 2.192,48  € 548,12    4     0       \n€ 2.428,89  € 2.233,48  € 558,37    5     1       \n€ 2.474,31  € 2.275,24  € 568,81    6     2       \n€ 2.520,58  € 2.317,76  € 579,44    7     3     0     \n€ 2.567,72  € 2.361,12  € 590,28      4     1     \n€ 2.615,73  € 2.405,28  € 601,32      5     2     \n€ 2.664,65  € 2.450,24  € 612,56      6     3     0   \n€ 2.714,48  € 2.496,08  € 624,02      7     4     1   \n€ 2.765,24  € 2.542,76  € 635,69        5     2   \n€ 2.816,95  € 2.590,28  € 647,57        6     3   \n€ 2.869,62  € 2.638,72  € 659,68        7     4     0 \n€ 2.923,29  € 2.688,08  € 672,02        8     5     1 \n€ 2.977,95  € 2.738,36  € 684,59          6     2 \n€ 3.033,64  € 2.789,56  € 697,39          7     3 \n€ 3.090,37  € 2.841,72  € 710,43          8     4 \n€ 3.148,16  € 2.894,84  € 723,71          9     5 \n€ 3.207,03  € 2.949,00  € 737,25            6 \n€ 3.267,00  € 3.004,12  € 751,03            7 \n€ 3.328,09  € 3.060,32  € 765,08            8 \n€ 3.390,33  € 3.117,56  € 779,39            9",
    "Lid 7 Week- en maandlonen voor hulpkrachten conform Artikel 6 Lid 1 \nOnder voorbehoud van wijziging door de overheid. \n\nDe schaal bevat het bruto minimumloon bij 21 jaar en ouder en de minimum jeugdlonen. Voor de minimum jeugdlonen is per leeftijd het bedrag berekend met een percentage van het bruto minimumloon (bijvoorbeeld 80% van het bruto minimumloon voor een werknemer van 20 jaar). De percentages staan als toelichting vermeld in bijlage II.\n\nPer 1 januari 2023\nIn het kader van de Wet minimumloon en minimumvakantietoeslag is het weekloon gebaseerd op een werkweek van 37 uur. Het uurloon is gebaseerd op 1/37e van het weekloon. \n\nLeeftijd Per maand Per week Per uur \n21 jaar en ouder € 1.934,40 € 446,40 € 12,06 \n20 jaar € 1.547,50 € 357,10 € 9,65 \n19 jaar € 1.160,65 € 267,85 € 7,24 \n18 jaar € 967,20 € 223,20 € 6,03 \n17 jaar € 764,10 € 176,35 € 4,77 \n16 jaar € 667,35 € 154,00 € 4,16 \n15 jaar € 580,30 € 133,90 € 3,62 \n\nHet wettelijk minimumloon (WML) wordt in beginsel jaarlijks per 1 januari en 1 juli herzien. \nPer 1 juli 2019 geldt het vakvolwassen WML vanaf 21 jaar. \nZie voor de actuele bedragen: www.rijksoverheid.nl.",
    "Lid 8 Week- en maandlonen voor werknemers met een arbeidsbeperking conform Artikel 6 Lid 2 \nVoor de doelgroep werknemers met een arbeidsbeperking zoals gedefinieerd in Artikel 6 Lid 2 van deze cao is naast het bestaande loongebouw een aparte loonschaal opgenomen die begint bij 100% wettelijk minimumloon en aansluit op het bestaande loongebouw. Periodieke verhoging vindt plaats op basis van een beoordeling volgens de beoordelingssystematiek conform bijlage XVI, waarbij voor de verhoging de periodiek gerealiseerd wordt volgens onderstaand schema.\n\nPer 1 januari 2023 \nHet weekloon is gebaseerd op een werkweek van 37 uur. \nHet uurloon is gebaseerd op 1/37e van het weekloon. \n\nGroei-stappen Per maand Per week Per uur \n0 (100% WML) € 1.934,40 € 446,40 € 12,06 \n1 € 1.982,76 € 457,56 € 12,36 \n2 € 2.032,33 € 469,00 € 12,68 \n3 € 2.083,14 € 480,73 € 13,00 \n4 € 2.135,22 € 492,74 € 13,33 \n5 € 2.188,60 € 505,06 € 13,65\n\nDe tabel wordt elk jaar per 1 januari en 1 juli aangepast op basis van wijziging WML (elke groeistap is 2,5%).",
    "Artikel 26 Jeugdige werknemers \nDe cao-lonen voor jeugdige werknemers worden vastgesteld aan de hand van de navolgende percentages van de aanlooptrede of de laagste periodiek van de functieschaal waarin de werknemer, gezien de werkzaamheden die hij verricht, behoort te zitten: \n\n16 jaar en jonger 57,5% \n17 jaar 62,5% \n18 jaar 70% \n19 jaar 80% \n20 jaar 90% \n\nVoor een toelichting wordt verwezen naar bijlage II.",
    "Artikel 27 Jeugdige werknemers met kinderen \nIn afwijking van het bepaalde in Artikel 26 geldt voor de jeugdige werknemer met kind(eren), die als enige voor zijn gezin een inkomen verwerft dat: \na. 17-jarigen recht hebben op het cao-loon van 19-jarigen; \nb. 18-jarigen recht hebben op het cao-loon van 20-jarigen; \nc. 19- en 20-jarigen recht hebben op het cao-loon van 21-jarigen."
  ],
  "Pension information": [
    "Artikel 2 Lid 1 y. Loon voor heffingen: Er geldt een gelimiteerde definitie voor het loonbegrip, pensioengevend loon genaamd. Hiertoe worden alleen de componenten gerekend die arbeidstijd gerelateerd zijn. Tot het pensioengevend loon behoren: \na. alle bruto loonbestanddelen welke arbeidstijd gerelateerd zijn; \nb. de vaste jaarlijkse toeslagen en uitkeringen. \nHiertoe worden gerekend: \n• het feitelijk loon uit de huidige dienstbetrekking; \n• overuren/meeruren/onaangename uren inclusief inconveniententoeslag en ploegen toeslag; \n• 13e maand; \n• structurele eindejaarsuitkering; \n• vakantietoeslag; \n• uitbetaalde verlof- en ATV dagen, reisuren (niet zijnde reiskosten); \n• prestatietoeslag op het uurloon; \n• tijdelijke toeslag werken in een hogere functie; \n• tijdelijke toeslag vakkennis; \n• persoonlijke toeslagen; \n• consignatievergoeding / bereikbaarheidsvergoeding.",
    "Artikel 53 Ouderschapsverlof\nLid 3 De werknemer kan ten tijde van het ouderschapsverlof door middel van betaling door de werknemer aan de werkgever van de daarvoor benodigde pensioenpremie, de pensioenopbouw laten doorlopen. De werkgever draagt zorg voor afdracht van de pensioenpremie aan het pensioenfonds.",
    "Artikel 66 Pensioenfonds voor de Landbouw \nDe werknemer is verplicht deel te nemen aan de pensioenregeling van het Bedrijfspensioenfonds voor de Landbouw overeenkomstig de statuten en reglementen van dit fonds (zie bijlage VI).",
    "bijlage VI BEDRIJFSPENSIOENFONDS VOOR DE LANDBOUW (BPL) BEHOREND BIJ Artikel 69 \nHet Bedrijfspensioenfonds voor de Landbouw (BPL) is het pensioenfonds voor werknemers die werkzaam zijn in de agrarische en groene sector. \nDe werkgever meldt de werknemers die onder deze cao vallen, aan bij BPL. Zowel de werkgever als de werknemer betalen pensioenpremie. De werkgever houdt het werknemersdeel van de premie in op het brutoloon van de werknemer en draagt dit samen met het werkgeversdeel af aan BPL. De premie wordt belegd. Hiermee wordt pensioenkapitaal opgebouwd. \n\nVoor meer informatie en de voorwaarden voor de regeling zie de website www.bplpensioen.nl"
  ],
  "Leave information": [
    "Artikel 44 Vakantiedagen \nLid 1 Werknemers met een volledige werkweek, die gedurende het gehele kalenderjaar een dienstverband met een werkgever hebben, hebben gedurende het kalenderjaar recht op 148 wettelijke en 37 bovenwettelijke vakantie-uren. \nLid 2 Na twee maanden van volledige arbeidsongeschiktheid vindt er geen opbouw van bovenwettelijke vakantiedagen meer plaats. Dit met uitzondering van arbeidsongeschiktheid als gevolg van een bedrijfsongeval. \nLid 3 Niet opgenomen wettelijke vakantie-uren vervallen 6 maanden na de laatste dag van het kalenderjaar waarin de aanspraak is ontstaan, overeenkomstig het Burgerlijk Wetboek. \nLid 4 Niet opgenomen bovenwettelijke vakantie-uren, vervallen 5 jaar na de laatste dag van het kalenderjaar waarin de aanspraak is ontstaan, overeenkomstig het Burgerlijk Wetboek. \nLid 5 De werkgever dient wel de gelegenheid te geven de vakantie-uren op te nemen. \nLid 6 De werkgever dient zorg te dragen voor een deugdelijke administratie, waaruit voor de werknemer duidelijk blijkt wat zijn opgebouwde rechten zijn van zowel wettelijke als bovenwettelijke vakantie-uren.",
    "Artikel 45 Loon over vakantiedagen \nDe werkgever is verplicht zijn werknemers tijdens vakantiedagen het volgende loon door te betalen: \n• het feitelijk loon; \n• inclusief het loon over het gemiddeld aantal extra uren dat er gewerkt is; \n• met uitzondering van overuren; \n• verhoogd met de krachtens deze cao geldende vaste toeslagen.",
    "Artikel 46 Vakantietoeslag \nLid 1 Werknemers hebben aanspraak op vakantietoeslag. Deze toeslag bedraagt 8 % van het loon. \nLid 2 Onder loon als bedoeld in Lid 1 van dit artikel wordt verstaan het feitelijk loon, uitgezonderd de betaling van overuren inclusief de daarop van toepassing zijnde toeslagen (Artikel 34 Lid 3) met inachtneming van het bepaalde in artikel 16 lid 2 Wet minimumloon en minimumvakantietoeslag. \nLid 3 Bij de gebruikelijke loonbetaling in de maand mei wordt vakantietoeslag betaald over de achterliggende periode.",
    "Artikel 47 Algemene bepalingen over vakantiedagen \nLid 1 Het is de werknemer verboden op vakantiedagen in loondienst werkzaam te zijn of op andere wijze voor derden werkzaamheden te verrichten. \nLid 2 Werknemers met een aaneengesloten dienstverband van ten minste 10, respectievelijk 25 jaar bij eenzelfde werkgever, hebben per jaar recht op 7,4 respectievelijk 14,8 extra vakantie-uren met doorbetaling van loon. Onder een aaneengesloten dienstverband wordt tevens verstaan de situatie dat een werknemer met een dienstverband voor bepaalde tijd steeds werkzaam is voor eenzelfde werkgever, slechts onderbroken door de winterperiode. \nLid 3 \na. De aaneengesloten vakantie wordt in onderling overleg tussen werkgever en werknemer vastgesteld in de periode tussen 1 juni en 1 september. De werknemer heeft recht op een aaneengesloten vakantie van 15 werkdagen, waarbij de werkgever het recht heeft met instemming van de meerderheid van de werknemers een collectieve bedrijfsvakantie van 15 werkdagen vast te stellen. Wordt hiervan afgeweken, dan dient de aaneengesloten vakantie ten minste 10 werkdagen te bedragen. \nb. Werknemers kunnen in overleg met de werkgever eenmaal in de 2 jaar een aaneengesloten vakantie van maximaal 7 weken opnemen, indien de bedrijfsomstandigheden zich hiertegen niet verzetten. Hiervoor dienen voldoende vakantiedagen te zijn opgebouwd.\nc. Indien er sprake is van een collectieve bedrijfsvakantie, dient er minimaal 74 uur vrij opneembaar verlof op de verlofkaart van de werknemer te resteren. \nd. Indien gebruikgemaakt wordt van Artikel 20 dient voor de werknemer een saldo van minimaal 10 vrij opneembare verlofdagen te resteren, ongeacht het dan geldende rooster. \nLid 4 De overige vakantiedagen worden verspreid over het jaar opgenomen en dienen in het algemeen 6 dagen van tevoren te worden aangevraagd. \nLid 5 De werkgever mag: \na. in overleg met de betrokken werknemers 3 verplichte vakantiedagen aanwijzen, waarvan ten minste 1 in de wintermaanden, ofwel \nb. zijn bedrijf tussen Kerstmis en Nieuwjaar sluiten en de tussenliggende dagen als verplichte vakantiedagen aanwijzen. \nDeze aanwijzingen zullen bij de aanvang van het kalenderjaar dan wel bij indiensttreding geschieden.",
    "Artikel 48 Vakantierechten tijdens arbeidsongeschiktheid \nLid 1 Bij arbeidsongeschiktheid behoudt de werknemer aanspraak op vakantiedagen conform Artikel 44 Lid 1 behoudens het gestelde in Artikel 44 Lid 2. \nLid 2 Tijdens de arbeidsongeschiktheid kan de werknemer verlof op nemen. De werknemer dient dit vooraf aan te vragen conform de geldende afspraken binnen het bedrijf. \nLid 3 Voor arbeidstherapeutisch verlof, vastgesteld door de bedrijfsarts, geldt dat de werknemer hiervoor geen toestemming hoeft te vragen. De werknemer dient dit echter wel te melden aan de werkgever. Dit verlof wordt niet in mindering gebracht op het saldo verlofuren.",
    "Artikel 49 Calamiteitenverlof en kort verzuimverlof met behoud van loon \nLid 1 De werknemer heeft recht op verlof met behoud van loon voor een korte, naar billijkheid te berekenen tijd, wanneer hij zijn arbeid niet kan verrichten wegens zeer bijzondere persoonlijke omstandigheden, waaronder de volgende situaties in ieder geval worden begrepen: \n1e Bij het overlijden van de echtgeno(o)t(e), inwonende ouders, inwonende schoon- of pleegouders en van inwonende eigen of pleegkinderen bestaat dit recht gedurende de tijd van het overlijden tot en met de dag van de begrafenis c.q. crematie. \n2e Dit recht bestaat gedurende 2 dagen: bij het huwelijk van de werknemer; \n3e Dit recht bestaat gedurende één dag: \na. bij bevalling van de echtgenote (dit laat onverlet Artikel 52); \nb. bij het 25-, 40-, 50- of 60-jarig huwelijksjubileum van de werknemer of (schoon)ouders (of de dag waarop het jubileum wordt gevierd); \nc. bij het huwelijk van eigen of pleegkinderen, (een van) de ouders, broeders of zusters van de werknemer of diens echtgeno(o)t(e), voor zover de huwelijksplechtigheid wordt bijgewoond; \nd. bij zowel het overlijden een dag als bij de begrafenis of crematie een dag van uitwonende eigen of pleegkinderen, aangehuwde kinderen, kleinkinderen, (pleeg)ouders, grootouders, schoon(groot)ouders, broeders of zusters van de werknemer of diens echtgeno(o)t(e). Voor deze laatste dag geldt: mits de begrafenis of crematie wordt bijgewoond. \n4e Dit recht bestaat gedurende: \n- 1 dag bij verhuizing op verzoek van de werkgever binnen dezelfde gemeente en \n- 2 dagen bij verhuizing op verzoek van de werkgever naar een andere gemeente. \n5e Dit recht bestaat voor de korte tijd die nodig is om een regeling te treffen in geval van calamiteit of een acute zorgtaak.",
    "Artikel 51 Arbeid en Zorg \nVoor de verschillende verlofvormen zoals zwangerschaps- en bevallingsverlof, adoptieverlof en zorgverlof geldt hetgeen gesteld is in de wet Arbeid en Zorg. Voor een toelichting hierop zie bijlage XI.",
    "Artikel 52 Geboorteverlof \nVervallen \nLid 1 :De werknemer heeft recht op geboorteverlof met behoud van loon van 1 keer de arbeidsduur per week. Het geboorteverlof moet opgenomen worden binnen 4 weken na de bevalling van de echtgenote.\nLid 2 De werknemer heeft recht op aanvullend geboorteverlof van maximaal 5 keer de arbeidsduur per week). Tijdens het aanvullend geboorteverlof krijgt de werknemer geen salaris, maar een uitkering van het UWV. De werknemer moet het aanvullend geboorteverlof opnemen binnen 6 maanden na de geboorte van het kind. Voorafgaand aan het aanvullend geboorteverlof moet de werknemer het geboorteverlof met behoud van loon van 1 keer de arbeidsduur per week opnemen.",
    "Artikel 53 Ouderschapsverlof\nLid 1 Het ouderschapsverlof zoals geregeld in de Wet Arbeid en Zorg is van toepassing.\nLid 2 De werknemer heeft de mogelijkheid om in afwijking van de wettelijke periode te kiezen voor ouderschapsverlof over een aaneengesloten periode van ten hoogste 6 maanden over de volledige arbeidstijd. De werknemer is gedurende dit ouderschapsverlof niet verzekerd ingevolge de sociale verzekeringswetten.\nLid 3 De werknemer kan ten tijde van het ouderschapsverlof door middel van betaling door de werknemer aan de werkgever van de daarvoor benodigde pensioenpremie, de pensioenopbouw laten doorlopen. De werkgever draagt zorg voor afdracht van de pensioenpremie aan het pensioenfonds.",
    "bijlage XI WET ARBEID EN ZORG \nDe Wet Arbeid en Zorg regelt het recht op verschillende verlofvormen, zoals zwangerschaps- en bevallingsverlof, kraamverlof, adoptieverlof en kort- en langdurend zorgverlof. In deze bijlage worden de verschillende verlofvormen toegelicht. \nZwangerschaps- en bevallingsverlof \nDe werkneemster heeft in verband met haar bevalling recht op zwangerschaps- en bevallingsverlof. Gedurende dit verlof heeft zij recht op een uitkering van het UWV ter hoogte van 100% van het (maximum) dagloon. Het verlof duurt in totaal ten minste 16 weken. Het verlof kan 6 weken voor de dag na de vermoedelijke bevallingsdatum ingaan, maar uiterlijk 4 weken voor die datum. Het bevallingsverlof gaat in op de dag na de bevalling en duurt ten minste 10 aaneengesloten weken. \nCalamiteitenverlof \nDe werknemer heeft recht op calamiteitenverlof als hij niet kan werken door onvoorziene en spoedeisende omstandigheden. Het verlof duurt zolang als nodig is om de eerste noodzakelijke voorzieningen te treffen. De werkgever betaalt tijdens dit verlof het loon door. \nKraamverlof (ook wel partnerverlof of vaderschapsverlof genoemd) \nDe werknemer heeft recht op kraamverlof na de bevalling van zijn partner. Het verlof is gelijk aan eenmaal de wekelijkse arbeidsduur. Dit verlof moet worden opgenomen binnen 4 weken na de geboorte van het kind. De werkgever betaalt tijdens dit verlof het loon door. \nKortdurend zorgverlof \nDe werknemer kan kortdurend zorgverlof opnemen om noodzakelijke zorg te geven aan een ziek kind, partner of ouder. Per 12 maanden kan de werknemer maximaal tweemaal de wekelijkse arbeidsduur aan zorgverlof opnemen. Tijdens het verlof betaalt de werkgever 70% van het loon door. \nLangdurend zorgverlof \nDe werknemer kan langdurend zorgverlof opnemen voor de verzorging van een kind, partner of ouder die levensbedreigend ziek is. Per 12 maanden kan de werknemer maximaal zesmaal de wekelijkse arbeidsduur aan zorgverlof opnemen. De werkgever hoeft tijdens dit verlof geen loon door te betalen. \nOuderschapsverlof \nDe werknemer kan ouderschapsverlof opnemen voor een kind tot 8 jaar. Het verlof is gelijk aan 26 maal de wekelijkse arbeidsduur. De werkgever hoeft tijdens dit verlof geen loon door te betalen. \nAdoptie- of pleegzorgverlof \nDe werknemer heeft recht op verlof als hij een kind adopteert of als pleegkind opneemt in zijn gezin. Het verlof duurt maximaal 4 aaneengesloten weken. De werknemer heeft tijdens dit verlof recht op een uitkering van het UWV."
  ],
  "Termination information": [
    "Artikel 7 De arbeidsovereenkomst\nLid 4 Bij het aangaan van een arbeidsovereenkomst voor onbepaalde tijd kan schriftelijk een wederzijdse proeftijd worden overeengekomen van maximaal 2 maanden. \nBij het aangaan van een arbeidsovereenkomst voor bepaalde tijd kan een proeftijd worden overeengekomen van ten hoogste twee maanden, indien de arbeidsovereenkomst is aangegaan voor meer dan 6 maanden en maximaal 2 jaar. Het is niet toegestaan een proeftijd af te spreken voor contracten voor bepaalde tijd die korter zijn dan 6 maanden. Uit de schriftelijke arbeidsovereenkomst dient te blijken of er een proeftijd is overeengekomen en hoe lang de proeftijd duurt. Zie voor de wettelijke regeling bijlage IX.",
    "Artikel 10 Einde en voortzetting dienstverband \nEinde dienstverband \nLid 1 Het dienstverband eindigt: \na. onmiddellijk bij beëindiging door de werkgever of de werknemer \n• gedurende de proeftijd als deze is overeengekomen; \n• of wegens een dringende reden als bedoeld in artikel 7:678 en 7:679 Burgerlijk Wetboek, zie voor de wettelijke regeling bijlage IX. \nb. op de dag dat de werknemer de AOW-gerechtige leeftijd heeft bereikt; \nc. voor werknemers die voor bepaalde tijd of voor een bepaald werk in dienst zijn van rechtswege op het vooraf bepaalde tijdstip of bij voltooiing van het bepaalde werk. De werkgever is hierbij gehouden aan een aanzegplicht, zie de wettelijke regeling conform bijlage IX.\nd. [...]\ne. bij wederzijds goedvinden; \nf. bij ontbinding door de kantonrechter; \ng. bij opzegging door de werkgever of werknemer, waarbij de werkgever toestemming nodig heeft van het UWV; \nh. de arbeidsovereenkomst voor bepaalde tijd eindigt bij een overeenkomst korter dan 6 maanden van rechtswege; \ni. bij een dienstverband langer dan 6 maanden geldt een schriftelijke aanzegplicht, waarbij de werkgever aangeeft of de overeenkomst wordt verlengd en onder welke voorwaarden.",
    "Opzegging dienstverband voor onbepaalde tijd \nLid 2 Opzegging geschiedt tegen het einde van de maand. \nLid 3 De door de werkgever in acht te nemen termijn van opzegging bedraagt bij een arbeidsovereenkomst die op de dag van opzegging: \na. korter dan 5 jaar heeft geduurd: 1 maand; \nb. 5 jaar of langer, maar korter dan 10 jaar heeft geduurd: 2 maanden; \nc. 10 jaar of langer, maar korter dan 15 jaar heeft geduurd: 3 maanden; \nd. 15 jaar of langer heeft geduurd: 4 maanden. \nVoor werknemers van 50 jaar en ouder bedraagt de termijn van opzegging minimaal 3 maanden. \nLid 4 De door de werknemer in acht te nemen termijn van opzegging bedraagt 1 maand.",
    "Opzegging dienstverband voor bepaalde tijd \nLid 5 Opzegging geschiedt tegen het einde van de maand. \nLid 6 Opzegging van een dienstverband voor bepaalde tijd is mogelijk gedurende de proeftijd, indien tussen de werkgever en werknemer er een rechtens geldende proeftijd is overeengekomen. \nLid 7 Een dienstverband voor bepaalde tijd kan voor afloop van de einddatum door de werkgever alleen worden beëindigd via ontbinding door de kantonrechter of door opzegging na verkregen toestemming van het UWV. De te volgen route is afhankelijk van de ontslaggrond. \nDe werknemer kan tussentijds opzeggen met inachtneming van 1 maand opzegtermijn. Daarnaast kunnen werkgever en werknemer de arbeidsovereenkomst voor bepaalde tijd beëindigen met wederzijds goedvinden.",
    "Artikel 10 Lid 10 Wederindienstneming \nDe werknemer die een dienstverband voor bepaalde tijd heeft en na afloop van de arbeidsovereenkomst binnen een periode van een jaar wederom bij dezelfde werkgever in dezelfde functie in dienst treedt, zal in het volgende dienstverband geen slechtere arbeidsvoorwaarden krijgen en zijn eerder opgebouwde periodiek/periodieken zullen blijven bestaan. Er zal geen proeftijd worden overeengekomen.",
    "Artikel 15 Werken na de AOW-gerechtigde leeftijd \nLid 11 Werkgever en werknemer kunnen na het door de werknemer bereiken van de AOW-gerechtigde leeftijd overeenkomen een nieuwe arbeidsovereenkomst aan te gaan. De volgende bepalingen zijn hierop van toepassing: \na. De overeenkomst met deze werknemer betreft altijd een arbeidsovereenkomst voor bepaalde tijd voor de duur van 6 maanden, tenzij uitdrukkelijk is overeengekomen dat de overeenkomst korter duurt. \nb. In afwijking van artikel 7:672 lid 2 BW geldt een opzegtermijn van 1 maand. \nc. Binnen een periode van 48 maanden kunnen maximaal 6 arbeidsovereenkomsten voor bepaalde tijd worden overeengekomen die elkaar opvolgen met een onderbreking van niet meer dan 6 maanden. Na zes arbeidsovereenkomsten voor bepaalde tijd die elkaar opvolgen met een onderbreking van niet meer dan 6 maanden, ontstaat een arbeidsovereenkomst voor onbepaalde tijd. \nd. De overige arbeidsvoorwaarden in de cao, waaronder de bij de functie behorende beloning, zijn op deze werknemer van toepassing."
  ],
  "Overtime information": [
    "Artikel 17 Maximale arbeidstijd en tijdstippen van aanvang en einde van de arbeidsdag \nLid 1 Onder inachtneming van het jaarurenmodel conform Artikel 18 gelden de volgende bepalingen: \na. Los van overwerk bedraagt de maximale werktijd per dag 9,5 uur, inclusief reistijd maar exclusief schafttijd. \nb. Los van overwerk bedraagt de maximale werkdag 11 uur, inclusief schaft- en reistijd. \nVoor de bepaling van de reistijd wordt verwezen naar het gestelde in Artikel 38. \n[...]\nLid 3 De vaststelling van de tijdstippen van aanvang en einde van de arbeidsdag geschiedt in onderling overleg tussen werkgever en werknemer, met dien verstande dat: \na. de normale bedrijfstijd tussen 06.00 uur en 19.00 uur is. In overleg met de medezeggenschap kan dit verlengd worden; \nb. alle gewerkte uren die vallen buiten de normale bedrijfstijd, als overuren worden beschouwd. \nLid 4 De maximumarbeidstijd per nachtdienst bedraagt 8 uur, exclusief overwerk.",
    "Artikel 13 Onwerkbaar weer en gebrek aan werk\n[...]\n• elke dag waarop een aanvang gemaakt is met werkzaamheden telt voor minimaal 3 uur mee voor de te bereiken jaarurennorm.",
    "Artikel 19 Afrekenmoment en verrekening van meer- of minuren \nLid 1 Het jaarlijkse afrekenmoment ligt op 31 maart. \nLid 2 Op het afrekenmoment worden eventuele meeruren boven de vastgestelde individuele jaarurennorm: \na. Uitbetaald, tegen 100% voor de eerste 120 uur en tegen 130% voor de uren boven het 120e uur. \nb. Naar keuze van de werknemer kan de eerste 74 uur jaarlijks bijgeschreven worden op de verlofkaart. Deze uren worden als bovenwettelijke verlofuren beschouwd. Een eventueel restant wordt uitbetaald conform sub a. \nLid 3 Op het afrekenmoment worden eventuele minuren kwijtgescholden.",
    "Artikel 22 Overschrijding van de arbeidstijd \nLid 1 Voor zover de bedrijfsomstandigheden dit dringend vorderen, is het de werkgever toegestaan, nadat hij overleg heeft gepleegd met de betrokken werknemers, de werknemers die de leeftijd van 18 jaar hebben bereikt werkzaamheden te laten verrichten op andere tijden en gedurende een langere tijd dan op grond van dit hoofdstuk is toegestaan. Dit laat onverlet artikel 5:6 Arbeidstijdenwet. Zie voor de wettelijke regeling bijlage XII. \nLid 2 Werknemers die deelnemen aan de seniorenregeling als bedoeld in Artikel 60 en Artikel 61, kunnen niet verplicht worden tot overwerk boven 9,5 uur (inclusief reistijd) of in de weekenden of op feestdagen. \nLid 3 Indien in een week meer dan 47,5 uur wordt gewerkt (inclusief reistijd), kan de werknemer niet worden verplicht om in die week overwerk te verrichten. \nLid 4 Los van het gestelde in lid 3 geldt dat een werknemer niet verplicht kan worden om meer dan 100 uur op jaarbasis aan overuren te werken op doordeweekse dagen dan wel de ochtend van de zesde dag. \nLid 5 De werknemer heeft recht op 4 vrije zondagen per 13 weken.",
    "Artikel 34 Overwerk \nLid 1 Als overwerk wordt aangemerkt de gewerkte uren boven het maximum van 9,5 uur per dag inclusief reistijd.\nLid 2 De overuren boven 9,5 uur per dag tellen niet mee voor de jaarurennorm maar worden in de eerstvolgende loonperiode uitbetaald tegen 130%. Indien op bijzondere dagen of uren gewerkt wordt, geldt de inconveniententoeslag conform Artikel 35. \nLid 3 Over de in lid 2 bedoelde overuren is geen vakantietoeslag verschuldigd (zie: Artikel 46 Lid 2) \nLid 4 Voor meeruren binnen het jaarurenmodel wordt verwezen naar Artikel 19 Lid 2. \n\nMeerurentoeslag voor deeltijders \nLid 5 Indien een deeltijdwerker die binnen de normale bedrijfstijd (zie Artikel 17 Lid 2 a) meer uren werkt dan overeengekomen in zijn arbeidsovereenkomst, wordt 130% van het uurloon betaald: \na. voor dienstverbanden genoemd in Artikel 8 Lid 5 a: \n• bij een vastgesteld arbeidspatroon van 22,8 uren of minder per week, vanaf het vierde uur per week dat buiten dit patroon wordt gewerkt, tenzij op verzoek van de werknemer van dit patroon wordt afgeweken; \n• bij een vastgelegd arbeidspatroon van meer dan 22,8 uren per week, vanaf het zevende uur per week dat buiten dit patroon wordt gewerkt. \nb. voor dienstverbanden genoemd in Artikel 8 Lid 5 b indien en voor zover het aantal uren dat per week gewerkt wordt, het aantal per week overeengekomen uren met 50% overschrijdt. \nLid 6 Voor alle toeslagen en overwerkvergoedingen geldt dat zij niet gecumuleerd worden maar dat de hoogst geldende toeslag van toepassing is. \nLid 7 Deelnemers aan de seniorenregeling conform Artikel 60 en Artikel 61 zijn niet verplicht tot overwerk. Werknemers die in aanmerking komen voor de seniorenregeling, maar hier niet aan deelnemen zijn eveneens niet verplicht tot overwerk.",
    "Artikel 35 Inconveniëntentoeslag \nLid 1 Voor het werken op de volgende dagen geldt een inconveniëntentoeslag: \na. op zaterdagen 50% \nb. op zondagen 100% \nc. op feestdagen die op zaterdag of zondag vallen 100% \nd. tussen 22.00 uur en 06.00 uur 50% \ne. op feestdagen die op doordeweekse dagen vallen een toeslag van 100%, behoudens 5 mei, hiervoor geldt Artikel 15 Lid 2 \nf. tussen 19.00 en 22.00 uur conform Artikel 17 Lid 2 b 30%. \nLid 2 De gewerkte uren op deze bijzondere dagen tellen voor 100% mee in de jaarurennorm. Het genoemde percentage in Lid 1 wordt uitbetaald in de eerstvolgende loonperiode. \nLid 3 Op feestdagen op doordeweekse dagen conform Lid 1 e geldt het volgende: deze dag telt standaard mee in de jaarurennorm tegen de overeengekomen arbeidstijd conform Artikel 18 Lid 8. Voor een fulltime werknemer is dit 7,4 uur. Voor een deeltijd werknemer is dit de overeengekomen arbeidstijd per dag. \nIndien op de feestdag conform Lid 1 e wordt gewerkt tellen de daadwerkelijk gewerkte uren, conform Lid 2 en de standaard-uren conform Artikel 18 Lid 8 mee voor de te bereiken norm. \nDe toeslag conform Lid 1 sub e wordt uitbetaald in de eerstvolgende loonperiode. \nLid 4 Voor werknemers waarvoor de doordeweekse werkdag is geruild met de zaterdag, conform Artikel 15 Lid 4 geldt de inconveniententoeslag voor de zaterdag niet. De toeslag is dan van toepassing voor werkzaamheden die verricht zijn op de gekozen vrije doordeweekse dag. \nLid 5 Voor alle toeslagen en overwerkvergoedingen geldt dat zij niet gecumuleerd worden maar dat de hoogst geldende toeslag van toepassing is.",
    "Artikel 36 Consignatiediensten/bereikbaarheidsvergoeding \nLid 1 Indien er consignatiediensten zijn binnen het bedrijf, dan worden hiervoor schriftelijke afspraken gemaakt. \n[...]\nLid 4 Voor een consignatiedienst zal de betreffende werknemer een vergoeding van minimaal € 7,50,- bruto per etmaal ontvangen naast de gebruikelijke vergoeding voor de daadwerkelijke inzet. \nLid 5 Werknemers die in de periode tussen 24 december tot en met 1 januari van enig jaar worden ingeroosterd voor een consignatiedienst, ontvangen hiervoor de geldende vergoeding conform Lid 4. Dit is ongeacht of de consignatie feitelijk is vastgesteld. \nLid 6 Bij een oproep voor gladheidsbestrijding welke niet gekoppeld is aan een normale werkdag, dan wel deel van een werkdag, wordt minimaal 3 uur tegen het geldende tarief betaald."
  ],
  "Training information": [
    "Artikel 28 BBL-opleiding \nLid 1 De jeugdige leerling conform Artikel 6 Lid 4 b (en die een BBL-opleiding volgt op niveau 2, 3 of 4) ontvangt gedurende de eerste drie jaar een loondoorbetaling op basis van 7,4 uur voor de dagen dat de school daadwerkelijk wordt bezocht. Er worden maximaal 40 schooldagen per schooljaar vergoed. Bij een deeltijd dienstverband ontvangt de werknemer een loondoorbetaling van 20% van de overeengekomen arbeidstijd (inclusief de schooltijd) per week. \nVoor in hoeverre hier voor de werkgever een declaratiemogelijkheid is, wordt verwezen naar het uitkeringsreglement BBL-subsidie van de stichting Colland Arbeidsmarkt. Zie voor meer informatie en de voorwaarden de website www.collandarbeidsmarkt.nl. \nLid 2 Voor de beloning wordt verwezen naar Artikel 24 Lid 4 d. \nLid 3 Voor de jeugdige leerling conform Lid 1 is de jaarurennorm conform Artikel 18 van kracht. De gevolgde schooldagen tellen mee voor de te bereiken jaarurennorm tegen 7,4 uur per schooldag. \nLid 4 De vakvolwassen leerling conform Artikel 6 Lid 4 c die een BBL-opleiding volgt op niveau 2,3 of 4 ontvangt een vergoeding voor de kosten van schoolgeld, boekengeld en praktijkschoolkosten ten hoogte van maximaal € 1.000,- per schooljaar. Hierbij geldt geen doorbetaling van de schooldag. Indien de werkgever er vrijwillig voor kiest tevens de schooldag door te betalen (naast voornoemde kostenvergoeding van schoolgeld etc.), komt de werkgever in aanmerking voor de BBL-subsidie onder verwijzing naar het uitkeringsreglement BBL-subsidie van de stichting Colland Arbeidsmarkt. Zie voor meer informatie en de voorwaarden de website www.collandarbeidsmarkt.nl \nLid 5 Indien de reguliere schooldag geheel of gedeeltelijk geen doorgang vindt, dan wordt de werknemer geacht die dag of de resterende uren van die dag beschikbaar te zijn voor de werkgever. \nLid 6 In overleg tussen werkgever en werknemer is het mogelijk om geplande schooldagen te verschuiven naar andere periodes in het jaar, zonder dat dit gevolgen heeft voor het inkomen van de werknemer. Het verschuiven mag het karakter (werken en leren afgewisseld) van de BBL-opleiding niet ondermijnen. \nLid 7 De leerling die gedurende een schooljaar de vakvolwassen leeftijd bereikt, heeft gedurende dat schooljaar nog recht op doorbetaling van de schooldag conform Lid 1. In het daaropvolgende schooljaar geldt de vergoeding voor de vakvolwassen leerling conform Lid 4. \nLid 8 In alle gevallen geldt een maximale vergoeding van in totaal 3 schooljaren.",
    "Artikel 29 Brancheopleiding \nLid 1 De vakvolwassen leerling conform Artikel 6 Lid 4 c die een opleiding van de VHG Branche-opleiding volgt, ontvangt geen doorbetaling van de schooldag. Deze leerling ontvangt een vergoeding voor de kosten van schoolgeld, boekengeld en praktijkschoolkosten ten hoogte van maximaal € 1.000,- per schooljaar. \nLid 2 Voor de VHG Brancheopleiding is een subsidiemogelijkheid via het fonds Colland Arbeidsmarkt. Dit betreft een vergoeding van maximaal € 1.500,- voor de door de werkgever gemaakte opleidingskosten en een diplomabonus voor de werknemer van € 500,-. \nZie voor meer informatie en de voorwaarden voor de regeling de website www.collandarbeidsmarkt.nl.",
    "Artikel 30 Terugbetalingsregeling opleidingskosten \nLid 1 Bij beëindiging van het dienstverband op eigen verzoek van de werknemer dan wel in de situatie van beëindiging wegens verwijtbaar gedrag waaronder de dringende redenen genoemd in artikel 7:678 BW, binnen 48 maanden na beëindiging van de gevolgde cursus, BBL-opleiding op niveau 2, niveau 3 of niveau 4 of stage kunnen de opleidingskosten en het over de schooldagen doorbetaalde loon worden verhaald op de werknemer onder aftrek van verkregen subsidies. \nDeze terugbetaling van de opleidingskosten vindt plaats onder de volgende voorwaarden: \n• de regeling wordt voorafgaand aan het volgen van de opleiding/cursus schriftelijk overeengekomen tussen werkgever en werknemer. Bij het ontbreken van deze schriftelijke overeenkomst kunnen de opleidingskosten niet worden verhaald op de werknemer; \n• deze regeling geldt voor alle cursussen met uitzondering van de cursus BHV, VCA en vakbekwaamheidsbewijs gewasbescherming (spuitlicentie) indien deze op verzoek van werkgever is gevolgd; \n• de hoogte van de terugbetaling is inclusief de verrekening van de bijbehorende subsidies; \n• deze regeling geldt voor alle werknemers inclusief BBL-leerlingen. \nLid 2 Afbouwperiode \nOp de terugbetalingsregeling wordt een afschrijvingstermijn van 48 maanden gehanteerd, te rekenen vanaf het moment van beëindiging van de opleiding ook als deze voortijdig of niet met goed gevolg beëindigd is. Het betreft de afschrijving over de werkelijke kosten (inclusief de loonkosten) na aftrek van eventuele ontvangen subsidies. Het te verrekenen bedrag wordt berekend door het aantal maanden dat nog rest voordat de 48 maandenperiode is verstreken te delen door 48 en dat te vermenigvuldigen met de oorspronkelijk te verrekenen kosten. \nLid 3 De werkgever is verplicht om aan de BBL-leerling deze regeling kenbaar te maken.",
    "Artikel 31 Cursussen \nDe tijd die besteed wordt aan cursussen, die door de werkgever verplicht worden gesteld voor de werknemer, wordt door de werkgever vergoed tegen 100% tijd of geld. Dit laatste ter keuze en op aanwijzing van de werkgever. De werknemer mag het volgen van deze cursussen niet weigeren.",
    "Artikel 32 Employabilitybudget \nEr is een individueel ontwikkelingsbudget voor arbeidsgerelateerde scholing voor de werknemer beschikbaar. Het individuele budget bedraagt maximaal € 1500,- van de werkelijke scholingskosten, per werknemer. \nDe Stichting Colland Arbeidsmarkt vergoedt de gemaakte studiekosten aan de werknemer. Zie voor meer informatie en de voorwaarden voor de regeling de website www.collandarbeidsmarkt.nl.",
    "Artikel 33 Werkoverleg en toolbox-meetings \nDe werknemer heeft recht op loon gedurende de tijd dat hij door de werkgever verplicht wordt werkoverleg dan wel een toolbox-meeting bij te wonen."
  ],
  "Homeoffice information": []
}