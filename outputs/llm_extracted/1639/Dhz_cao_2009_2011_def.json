{
  "General information": [
    "CAO DOE-HET-ZELFBRANCHE\n1 juli2009t/m \n30 juni 2011",
    "Artikel 1.2 Looptijd\nDeze overeenkomst wordt aangegaan voor een periode van 24   \nmaanden, ingaande 1 juli 2009 en eindigende 30 juni 2011."
  ],
  "Wage information": [
    "Artikel 2.4 Loon\nOnder maandloon en 4-wekenloon worden verstaan de lonen als \naangegeven in bijlage 2. Waar in deze cao over maand wordt gesproken, dient voor maand – voor zover door de onderneming toegepast – de 4-weeksperiode te worden gelezen. De (financiële) bepalingen dienen in die gevallen vanzelfsprekend naar rato te worden aangepast.Tot het loon behoren naast het periodeloon, de vakantietoeslag, vaste \ngratificaties en vaste provisies, doch niet variabele beloningen als \nprovisies, kostenvergoedingen, overwerkvergoedingen en vergoedingen bijzondere uren.",
    "Artikel 2.5 Uurloon\nHet uurloon is het weekloon behorende bij de normale arbeidsduur voor een fulltime werknemer, gedeeld door 38, het 4 wekenperiodeloon gedeeld door 152 en het maandloon gedeeld door 164,67.",
    "Artikel 7.1 Functiegroepen\nHet loon dat aan een werknemer wordt betaald, is gekoppeld aan een \nfunctiegroep. Die koppeling is rechtstreeks. Dat wil zeggen dat indien een functie bijvoorbeeld is ingedeeld in functiegroep II, voor een werknemer in die functie groep II uit de loonschalen geldt. Er zijn zes \nfunctiegroepen onderscheiden. De functiegroepen met \nvoorbeeldbenamingen zijn weergegeven in bijlage 1. De loonschalen zijn weergegeven in bijlage 2.",
    "Artikel 7.2 Het loon\n7.2.1  Iedere werknemer wordt een salaris toegekend dat ligt binnen de   \n grenzen van de voor hem geldende salarisschaal. De loonbedragen  \n gelden steeds voor een maand en zijn gebaseerd op de normale   \n arbeidstijd voor een fulltime werknemer van 38 uur per week. Voor de  \n berekening van loonbedragen per periode van 4 weken dienen de   \n genoemde bedragen te worden vermenigvuldigd met 12 en gedeeld  \n door 13. Voor de berekening van het uurloon dienen de bedragen uit  \n de tabel uit bijlage 2 te worden gedeeld door de in artikel 2.5  \n genoemde deelfactoren.\n7.2.2 Indien de werknemer wordt overgeplaatst naar een andere functie,  \n wordt hij met ingang van de dag van overplaatsing ingedeeld in de   \n functiegroep behorende bij die functie en ontvangt hij een salaris   \n binnen de daarbij behorende salarisschaal, tenzij een functionele   \n proeftijd wordt afgesproken. Deze proeftijd duurt maximaal 3 maanden.  \n Bij plaatsing in een hogere functiegroep heeft de werknemer recht op  \n tenminste het naastgelegen hogere loonbedrag in de nieuwe  \n functiegroep.\n7.2.3 Verhoging van het loon in verband met leeftijd gaat in op de eerste dag  \n van de betalingsperiode waarin de werknemer zijn verjaardag viert.  \n Verhoging van het loon in verband met functiejaren gaat in op de   \n eerste dag van de betalingsperiode waarin de werknemer na zijn   \n 23-ste verjaardag in die schaal het betreffende aantal dienstjaren in  \n dienst is geweest. \n7.2.4 De bedragen van schaal 1 zijn gelijk aan de bedragen van het voor de  \n betreffende leeftijden geldende wettelijk minimum-(jeugd)loon (WML).\n7.2.5 Per 1 juli 2010 zullen de schaallonen en de feitelijke lonen van   \n werknemers, ingedeeld in de functiegroepen II en hoger worden   \n verhoogd met 1,0%.",
    "Artikel 7.3 Loonspecificatie\nWerknemers krijgen per betalingsperiode een schriftelijke \nloonspecificatie, waaruit blijkt: de periode waarop de betaling betrekking heeft, het bruto totaalbedrag nader gespecificeerd in vaste periodesalaris, toeslagen, overwerk, bijzondere beloningen enzovoorts, \nde daarop ingehouden bedragen nader gespecificeerd in belasting, \npremies en andere inhoudingen en de wijze van betaling.",
    "Bijlage 1: Functielijst, waarop de functies zijn aangegeven,waarop deze cao van  \n  toepassing is\n\nDe werknemer wordt op grond van de door hem te verrichten werkzaamheden \ningedeeld in één van de volgende functiegroepen:\n\nGroep I\nOmschrijving:    werkzaamheden van eenvoudige aard die volgens   \n   nauwkeurige instructies op aanwijzing en/of onder   \n   directe leiding worden verricht.\nFunctiebenamingen:  vulkracht, vulploegmedewerker, medewerker   \n   algemeen, aankomend verkoopmedewerker, \n   aankomend caissière, aankomend    \n   administratief medewerker en seizoenhulp.\nDe werknemer, ingedeeld in groep I, gaat uiterlijk 12 maanden na aanstelling over naar groep II.\n\nGroep II\nOmschrijving:    werkzaamheden van eenvoudige aard die    \n   onder directe leiding worden verricht.\nFunctiebenamingen:  bezorger, medewerker goederenverwerking,     \n   medewerker goederenontvangst, administratief   \n   medewerker, kassamedewerker, caissière,    \n   verkoopmedewerker, servicemedewerker,    \n   medewerker infobalie en medewerker verhuur.\n\nGroep III\nOmschrijving:   werkzaamheden waarvoor bepaalde vak- en   \n   bedrijfskennis nodig is en die onder beperkt    \n   toezicht worden uitgevoerd. Tevens wordt    \n   leiding gegeven aan, afhankelijk van de functie,   \n   minder dan 5 of minder dan 3 FTE’s (Full Time  \n   Equivalenten). Tevens valt in deze functiegroep   \n   de allround medewerker, waaronder wordt verstaan de  \n   medewerker met aantoonbare kennis van en ervaring   \n   met alle productgroepen die op grond daarvan \n   inzetbaar is op alle afdelingen.\nFunctiebenamingen:   hoofdcaissière (< 5 FTE), \n   hoofdverkoopmedewerker (< 5 FTE),    \n   hoofd goederenverwerking (< 3 FTE),    \n   hoofd goederenontvangst (< 3 FTE), hoofd    \n   magazijn (< 3 FTE), hoofd informatie en verhuur   \n   (< 3 FTE) en allround medewerker. \nOnder het begrip “hoofd” in de naam dient te worden verstaan “afdelingsverantwoordelijke”.\n\nGroep IV\nOmschrijving:   werkzaamheden waarvoor veel vak- en bedrijfskennis  \n   nodig is en die zelfstandig worden uitgevoerd. Tevens  \n   wordt leiding gegeven aan 3 of meer, 5 of meer en aan  \n   minder dan 15 FTE’s, afhankelijk van de specifieke   \n   functie. \nFunctiebenamingen:  hoofdcaissière (  5 FTE),\n  hoofdverkoopmedewerker (  5 FTE), \n  hoofd informatie en verhuur (  3 FTE), \n  hoofd magazijn (  3 FTE), \n  assistent bedrijfsleider (< 15 FTE),     \n  en assistent bouwmarktmanager (< 15 FTE).\nOnder het begrip “hoofd” in de naam dient te worden verstaan “afdelingsverantwoordelijke”.\n\nGroep V\nOmschrijving:   werkzaamheden waarvoor veel vak- en bedrijfskennis  \n   nodig is en die zelfstandig worden uitgevoerd. Tevens  \n   wordt leiding gegeven aan 15 of meer FTE’s.\nFunctiebenamingen:  assistent bedrijfsleider (\n 15 FTE), en \n   assistent bouwmarktmanager (  15 FTE).\n\nGroep VI\n  Zelfstandig beheer over een doe-het-zelfwinkel of   \n  bouwmarkt.\nFunctiebenamingen:  bedrijfsleider en bouwmarktmanager.",
    "Bijlage 2: loonschalen\n Loonschalen per 1 juli 2010\n Aanpassing lonen per 1 juli 2010 met 1,0%\nbedragen per maand\nleeftijd/\nFunctiejr.groep I groep II groep III groep IV  groep V  groep VI\n16 488,50 510,95 \n17 559,30 584,69 \n18 644,30 673,71 693,00 \n19 743,40 777,38 799,96 \n20 870,85 910,26 936,84 963,42 \n21 1.026,60 1.073,04 1.104,27 1.135,50 \n22 1.203,60 1.258,41 1.294,96 1.331,50 \n23/0 1.416,00 1.480,33 1.523,52 1.566,71 1.640,53 1.837,40 \n23/1 1.502,93 1.554,09 1.605,91 1.691,72 1.880,97 \n23/2 1.532,99 1.585,31 1.645,77 1.742,90 1.924,55 \n23/3 1.617,01 1.686,97 1.794,08 1.968,11 \n23/4 1.648,41 1.727,16 1.845,28 2.011,69 \n23/5 1.767,58 1.896,46 2.055,78 \n23/6 1.808,52 1.947,64 2.099,88 \n bedragen per 4 weken\nleeftijd/\nFunctiejr.groep I  groep II groep III groep IV  groep V  groep VI\n16 450,92 471,65 \n17 516,28 539,71 \n18 594,74 621,89 639,69 \n19 686,22 717,58 738,43 \n20 803,86 840,24 864,78 889,31 \n21 947,63 990,50 1.019,33 1.048,16 \n22 1.111,02 1.161,61 1.195,35 1.229,08 \n23/0 1.307,08 1.366,45 1.406,33 1.446,19 1.514,34 1.696,06 \n23/1 1.387,32 1.434,54 1.482,37 1.561,59 1.736,28 \n23/2 1.415,06 1.463,37 1.519,17 1.608,83 1.776,50 \n23/3 1.492,63 1.557,20 1.656,08 1.816,72 \n23/4 1.521,61 1.594,30 1.703,33 1.856,95 \n23/5 1.631,61 1.750,58 1.897,65 \n23/6 1.669,40 1.797,82 1.938,35 \nbedragen per uur\nleeftijd/\nFunctiejr.groep I  groep II groep III groep IV  groep V  groep VI\n16 2,97 3,10 \n17 3,40 3,55 \n18 3,91 4,09 4,21 \n19 4,51 4,72 4,86 \n20 5,29 5,53 5,69 5,85 \n21 6,23 6,52 6,71 6,90 \n22 7,31 7,64 7,86 8,09 \n23/0 8,60 8,99 9,25 9,51 9,96 11,16 \n23/1 9,13 9,44 9,75 10,27 11,42 \n23/2 9,31 9,63 9,99 10,58 11,69 \n23/3 9,82 10,24 10,90 11,95 \n23/4 10,01 10,49 11,21 12,22 \n23/5 10,73 11,52 12,48 \n23/6 10,98 11,83 12,75 \nN.B. De bedragen van groep I zijn de wettelijke minimumlonen per 1 juli 2010"
  ],
  "Pension information": [
    "Artikel 4.2.2 Voorts eindigt de arbeidsovereenkomst van rechtswege op de eerste  \n dag van de maand waarin de werknemer de 65-jarige leeftijd bereikt,  \n respectievelijk op de datum waarop de werknemer pensioengerechtigd  \n wordt krachtens de bij de werkgever van toepassing zijnde  \n pensioenregeling.",
    "Artikel 8.10\n Pensioenregeling\nDe werkgever is verplicht een pensioenregeling te hebben waarin de werknemer deelnemer is. In zijn algemeenheid geldt de pensioenregeling van het Bedrijfstakpensioenfonds Detailhandel of een gedispenseerde pensioenregeling die gelijkwaardig moet zijn aan \nde regeling van het Bedrijfstakpensioenfonds Detailhandel.",
    "PROTOCOL 3\nLevensfasenbeleidPartijen zullen gedurende de looptijd van de cao overleggen over een levensfasenbeleid. In dat overleg zullen leeftijdsgerelateerde cao-bepalingen worden meegenomen evenals de mogelijkheden voor demotie en daarbij geldende voorwaarden. De resultaten zullen worden meegenomen bij het overleg over het \nverlengen van de cao per 1 juli 2011."
  ],
  "Leave information": [
    "Artikel 6.1 Vakantie\n6.1.1 Het vakantiejaar valt samen met het kalenderjaar.\n6.1.2 De fulltime werknemer heeft per vakantiejaar recht op vakantie met  \n behoud van loon gedurende 24 werkdagen of gedurende 182,4 uur per  \n jaar (1 dag heeft bij een normale arbeidstijd voor een fulltime  \n werknemer van 38 uur per week een waarde van 7,6 uur).\n6.1.3  Indien de fulltime werknemer bij de aanvang van het vakantiejaar de  \n 50, de 55 of de 60-jarige leeftijd heeft bereikt, heeft hij in afwijking van  \n het gestelde in artikel 6.1.2 recht op 25, 26 respectievelijk 27  \n werkdagen vakantie. \n6.1.4 Indien de fulltime werknemer bij de aanvang van het vakantiejaar   \n tenminste 25 jaar respectievelijk 40 jaar in dienst is geweest bij   \n werkgever, heeft hij in afwijking van het gestelde in artikel 6.1.2 recht  \n op 26 respectievelijk 28 werkdagen vakantie.\n6.1.5 Indien zowel artikel 6.1.3 en 6.1.4 van toepassing is, geldt alleen het  \n gestelde in dat artikel dat het hoogste recht op vakantiedagen toekent.\n6.1.6 Het tijdstip van de vakantie en het verlof wordt door de werkgever   \n vastgesteld na overleg met de werknemer.\n6.1.7 De werknemer die slechts een deel van het vakantiejaar in dienst van  \n de werkgever is, heeft recht op een evenredig deel van de in artikel  \n 6.1.2 genoemde vakantie.\n6.1.8 De werknemer verwerft geen vakantie over de tijd gedurende welke hij  \n wegens het niet verrichten van zijn werkzaamheden (bijvoorbeeld bij  \n onbetaald verlof) geen aanspraak op loon heeft.\n6.1.9 In afwijking van het bepaalde in artikel 6.1.8 verwerft de werknemer  \n echter wel aanspraak op vakantie indien hij zijn werkzaamheden niet  \n heeft verricht wegens:\n a. volledige arbeidsongeschiktheid wegens ziekte;\n b. zwangerschaps- en bevallingsverlof;\n c. het opnemen van verlof gebaseerd op in een vorige    \narbeidsovereenkomst verworven, doch niet genoten vakantie;\n d. het met toestemming van de werkgever deelnemen aan een door  \n  de werknemersvereniging van de werknemer georganiseerde   \n  bijeenkomst;\n e. het tegen zijn wil - anders dan ten gevolge van    \n  arbeidsongeschiktheid - niet in staat zijn arbeid te verrichten   \n  (werktijdvermindering);\n f. het genieten van verlof als bedoeld in artikel 7:643 BW\nIn het hiervoor onder a. bedoelde geval wordt slechts vakantie \nverworven over de laatste 6 maanden van volledige arbeidsongeschiktheid (artikel 7:635 BW) waarin geen arbeid wordt verricht, met dien verstande dat de tijdvakken van arbeidsongeschiktheid samengeteld worden als zij elkaar met onderbreking van minder dan 4 weken opvolgen.\n6.1.10 De werknemer die op 1 mei van het kalenderjaar de leeftijd van 18 jaar  \n nog niet heeft bereikt en niet meer leerplichtig is, verwerft vakantie   \n over de tijd welke hij besteedt aan het volgen van onderricht, waartoe  \n de werkgever hem krachtens de wet in de gelegenheid moet stellen. \n6.1.11 Van de in artikel 6.1.2, 6.1.3 en 6.1.4 genoemde vakantie zullen   \n tenminste 2 weken aaneengesloten worden verleend.\n6.1.12 De werkgever kan voor de onderneming ten hoogste 3 dagen als   \n verplichte collectieve vakantiedagen aanwijzen. Het vaststellen van  \n deze dagen geschiedt na overleg met de     \n personeelsvertegenwoordiging en voor 31 januari van een jaar.   \n Afwijkingen per vestiging zijn mogelijk.",
    "Artikel 6.2 Samenloop vakantie met andere dagen waarop geen werk wordt  \n verricht\n6.2.1 Dagen of gedeelten van dagen waarop de werknemer geen arbeid   \n heeft verricht om één van de redenen genoemd in artikel 6.1.9 en   \n 6.1.10 alsmede in artikel 6.6.2 gelden niet als vakantie.\n6.2.2 Indien de werknemer arbeidsongeschikt is op één of meer   \n vastgestelde vakantiedagen, zullen de dagen waarop en voor zover  \n deze verhindering zich voordoet, niet als vakantiedagen worden geteld  \n met in achtneming van het gestelde in artikel 6.2.3.\n6.2.3 Indien één van de in artikel 6.2.1 en 6.2.2 genoemde verhinderingen  \n zich voordoet tijdens een vastgestelde aaneengesloten vakantie of  \n verlofdag, dient de werknemer daarvan mededeling te doen conform  \n de bij de werkgever geldende regels.",
    "Artikel 6.3 Vakantie bij beëindiging van de arbeidsovereenkomst\n6.3.1 Bij de beëindiging van de arbeidsovereenkomst zal de werknemer   \n - voor zover de bedrijfsomstandigheden dit toelaten - in overleg met de  \n werkgever in de gelegenheid worden gesteld de hem nog toekomende  \nvakantie op te nemen, tenzij dat redelijkerwijs niet van de werknemer  \n mag worden verlangd.\n6.3.2 Indien de werknemer de hem toekomende vakantie niet geheel heeft  \n kunnen opnemen zal de resterende vakantie bij het einde van de   \n arbeidsovereenkomst worden uitbetaald.\n6.3.3 Teveel genoten vakantie zal bij de beëindiging van de \n arbeidsovereenkomst worden verrekend.",
    "Artikel 6.4 Uitbetalen van vakantierechten\nBehoudens in het geval als bedoeld in artikel 6.3.2 kan vakantie \nslechts worden vervangen door een schadevergoeding in geld, voor \nzover dit niet wettelijk is verboden (artikel 7:640 BW), en voor zover \ndaarover overeenstemming bestaat tussen de werkgever en de betrokken werknemer.",
    "Artikel 6.5 Niet opgenomen vakantie en verjaring\nVakantierechten die niet zijn opgenomen, vervallen na de daarvoor wettelijk gestelde periode.",
    "Artikel 6.6 Buitengewoon verlof\n6.6.1 Met betrekking tot de wettelijke verlofregelingen gelden als   \n uitgangspunt de standaardregels uit de Wet arbeid en zorg.   \n Afwijkingen op die wet zijn in overleg met de     \n personeelsvertegenwoordiging slechts daar mogelijk waar de   \n genoemde Wet arbeid en zorg daartoe ruimte biedt. Een korte   \n samenvatting van de verlofvormen uit de Wet arbeid en zorg is   \n opgenomen in bijlage 5 van deze cao. \n6.6.2 Een werknemer wordt in de gelegenheid gesteld om de in artikel 6.6.3  \n genoemde gebeurtenissen bij te wonen, indien hij hiertoe niet in de  \n gelegenheid zou zijn, omdat hij op de betreffende dag(en) is  \n ingeroosterd. In deze gevallen kan de werknemer aanspraak maken  \n op betaald buitengewoon verlof met inachtneming van de eventueel  \n daarbij vermelde regels.\n6.6.3 Een werknemer heeft bij de volgende gebeurtenissen - indien wordt  \n voldaan aan de in artikel 6.6.2 gestelde voorwaarden - recht op   \n buitengewoon verlof met behoud van loon gedurende de daarbij   \n aangegeven tijd:\n a.  bij zijn/haar ondertrouw: halve dag;\n b.  bij zijn/haar huwelijk: twee dagen;\n c. bij zijn/haar 25-, 40- en 50-jarig huwelijksfeest dan wel   \n  dienstjubileum: één dag;\n d.  het 25- of 40-jarig dienstjubileum van de partner, ouders of   \n  schoonouders: één dag;\n e.  bij het 25-, 40-, 50- of 60-jarig huwelijksfeest van een der ouders,  \n  schoonouders of grootouders: één dag;\nf.  bij bevalling van zijn echtgenote: 2 werkdagen na de dag van   \n  bevalling ;\n g.  bij huwelijk van kinderen, broers of zusters, schoonzusters of   \n  zwagers, ouders, en schoonouders: één dag, op de dag van de  \n  plechtigheid;\n h.  bij het overlijden van zijn/haar echtgenote/echtgenoot of zijn/haar  \n  kinderen: de sterfdag en voorts tot en met de dag van de   \n  begrafenis; \n i.  bij overlijden van een van zijn/haar ouders of schoonouders: één  \n  dag, alsmede voor het bijwonen van de begrafenis: één dag; indien  \n  de medewerker belast is met de regeling van de uitvaart: vier   \n  dagen inclusief de dag van de begrafenis;\n j.  voor het bijwonen van de begrafenis van een van zijn/haar   \n  grootouders, kleinkinderen, broers, zusters, zwagers of  \n  schoonzusters: één dag;\n k.  Bij verhuizing op verzoek van de werkgever: één dag; geschiedt de  \n  verhuizing op eigen initiatief van de werknemer: één dag met een  \n  maximum van eenmaal per drie kalenderjaren.\n6.6.4 Bovendien wordt aan de werknemer buitengewoon verlof met behoud  \n van loon verleend:\n a.  voor het deelnemen als kaderlid of afgevaardigde van  \n  werknemersorganisaties aan vakbondsactiviteiten: maximaal vijf  \n  arbeidsdagen per jaar buitengewoon verlof met behoud van loon,  \n  tenzij de belangen van de onderneming zich aantoonbaar  \n  daartegen verzetten en mits de werkgever op een redelijke termijn  \n  tevoren door de betreffende vakbond op de hoogte is gesteld.\n b. voor het eenmaal in de periode van drie jaar voor zijn/haar   \n  pensionering deelnemen aan een cursus ter voorbereiding op de  \n  pensionering: gedurende ten hoogste vijf dagen.\n c.  na opzegging van de dienstbetrekking door de werkgever voor het  \n  solliciteren of voor het op uitnodiging mondeling toelichten van een  \n  sollicitatie: de daarvoor benodigde tijd.\n6.6.5 Onder ouders, kinderen, broers en zusters, bedoeld in artikel 6.6.3,  \n worden mede begrepen stiefouders, stiefkinderen, stiefbroers en   \n stiefzusters, alsmede pleegouders, pleegkinderen, pleegbroers en   \n pleegzusters. Duurzame samenlevingsvormen, die van tevoren aan de  \n werkgever schriftelijk kenbaar zijn gemaakt, worden voor de   \n toepassing van artikel 6.6.3 met huwelijk gelijkgesteld, evenals het   \n wettelijk geregistreerd partnerschap.",
    "Artikel 8.5 Vakantietoeslag\n8.5.1 Het vakantietoeslagjaar loopt van 1 juni tot en met 31 mei.\n8.5.2 De werknemer die het gehele vakantietoeslagjaar in dienst is geweest,  \n ontvangt uiterlijk in de maand juni daaropvolgend een bedrag aan   \n vakantietoeslag van 8% over het in het vakantietoeslagjaar feitelijk   \n genoten loon.\n8.5.3 De werknemer die niet het gehele vakantietoeslagjaar in dienst is   \n geweest respectievelijk onbetaald verlof heeft genoten, ontvangt de  \n vakantietoeslag naar rato.\n8.5.4 Op de vakantietoeslag wordt in mindering gebracht de eventuele   \n vakantie-uitkering krachtens de sociale verzekeringswetten, die via de  \n werkgever betaalbaar zullen worden gesteld (zie ook artikel 8.3.11).",
    "Bijlage 5: Korte samenvatting van verlofvormen uit de Wet arbeid en zorg\nUitgebreidere informatie over de regelingen van de Wet arbeid en zorg is te vinden op de \nwebsite van het ministerie van Sociale Zaken en Werkgelegenheid.\n█ ZWANGERSCHAPS- EN BEVALLINGSVERLOF\nDe werknemer heeft recht op minstens zestien weken zwangerschaps- en bevallingsverlof. Na de bevalling duurt het verlof altijd minstens tien weken.Wanneer het verlof ingaat, hangt af van de vermoedelijke bevallingsdatum. De vrouwelijke werknemer heeft gedurende het verlof recht op een uitkering. Minimaal drie weken van tevoren meldt de werknemer aan de werkgever wanneer zij het verlof wil laten beginnen. De werknemer geeft de werkgever dan een verklaring van de verloskundige of arts waar de vermoedelijke bevallingsdatum in staat.\n█ KRAAMVERLOF VOOR DE PARTNER\nAls de partner van de werknemer gaat bevallen heeft de werknemer recht op kort verlof om bij de bevalling te kunnen zijn. Na de bevalling heeft hij recht op twee werkdagen kraamverlof. Deze twee verlofdagen moeten binnen vier weken na de bevalling worden opgenomen. De werknemer dient zijn werkgever zo spoedig mogelijk te laten weten dat hij kraamverlof opneemt in verband met de geboorte van zijn kind.\n█ ADOPTIEVERLOF\nDe werknemer heeft recht op maximaal 4 weken verlof zonder behoud van loon om aan de nieuwe gezinssituatie te wennen. Hierbij maakt het niet uit of er één of meer kinderen tegelijk geadopteerd worden. Als de werknemer samen met een partner een kind adopteert, heeft elke ouder recht op 4 weken verlof. Het verlof moet worden opgenomen binnen 18 weken vanaf 2 weken voor de feitelijke adoptiedatum. De werknemer heeft recht op een uitkering tijdens de verlofperiode. De werknemer dient minimaal 3 weken van tevoren de werkgever te melden wanneer hij het verlof wil laten beginnen. De werknemer overhandigt de werkgever een officieel document waaruit blijkt dat hij een kind gaat adopteren of onlangs heeft geadopteerd. Dit kan zijn een verklaring van de bemiddelingsorganisatie, een uittreksel uit het bevolkingsregister of een verklaring van de Vreemdelingenpolitie.\n█ OUDERSCHAPSVERLOF\nOuderschapsverlof is een wettelijk recht op onbetaald verlof van in totaal zesentwintig maal de arbeidsduur per week . Het verlof wordt per week opgenomen gedurende een aaneengesloten periode van ten hoogste twaalf maanden. Het aantal uren verlof per week bedraagt ten hoogste de helft van de arbeidsduur per week. In afwijking van het tweede en derde lid kan de werknemer de werkgever verzoeken om: verlof voor een langere periode dan twaalf maanden, of het verlof op te delen in ten hoogste zes perioden, waarbij iedere periode ten minste een maand bedraagt, of meer uren verlof per week dan de helft van de arbeidsduur per week. De werknemer dient tenminste een jaar in dienst te zijn bij zijn huidige werkgever. In aanvullende arbeidsvoorwaarden kunnen aanvullende of afwijkende afspraken zijn opgenomen. Alleen in heel bijzondere en onvoorziene omstandigheden kan op de gemaakte verlofafspraken worden teruggekomen. Verlof dat is afgebroken, kan later niet meer worden opgenomen.\n█ CALAMITEITENVERLOF EN ANDER KORT VERZUIMVERLOF\nAls de werknemer door zeer bijzondere persoonlijke omstandigheden niet kan werken, heeft hij recht op kort verlof. Dat geldt in principe voor iedereen die in dienstverband werkt; van \nDHZ-CAO 2009 - 2011 41\nonbepaalde tijd of op tijdelijke basis. Ook in de proeftijd is er recht op calamiteitenverlof.  \nDe werkgever moet een redelijk verzoek om calamiteitenverlof altijd toekennen.  \nCalamiteitenverlof en ander kort verzuimverlof is bedoeld voor onvoorziene noodsituaties, die \nniet uitgesteld kunnen worden en waarin de werknemer acuut vrij moet hebben om persoonlijke actie te ondernemen. Bij calamiteitenverlof gaat het altijd om een beperkte tijd, van een paar uur of hooguit enkele dagen. Het gaat om de tijd die nodig is om noodmaatregelen te treffen. De wet heeft het over een “naar billijkheid te berekenen periode”. Soms is een paar uur voldoende, in een ander geval zal een paar dagen nodig kunnen zijn. De duur van het verlof moet redelijk zijn: het verlof moet in verhouding staan tot de aard van het noodgeval en de hoeveelheid privé-verplichtingen die dat meebrengt. Er is één uitzondering. Wanneer ook aan de voorwaarden van het tiendaags zorgverlof wordt voldaan, eindigt het calamiteitenverlof na één dag en gaat het over in kortdurend zorgverlof.  \nHet tiendaags zorgverlof en kraamverlof voor de partner zijn aanvullende regelingen.  \nDe werknemer regelt zijn calamiteitenverlof in overleg met de werkgever. Zelfs in noodsituaties is er meestal wel gelegenheid om even te bellen, het verlof te melden en afspraken te maken over hoe lang de werknemer verwacht afwezig te zijn. In elk geval moet de werkgever zo spoedig mogelijk worden ingelicht.\n█  KORTDUREND ZORGVERLOF\nDe werknemer kan per twaalf maanden maximaal tien dagen (maximaal tweemaal de arbeidsduur per week) zorgverlof krijgen. Hij hoeft het zorgverlof niet persé aaneengesloten op te nemen. Het zorgverlof is bestemd om een thuiswonend ziek kind of een zieke partner of een ouder te verzorgen. Voor de eerste noodmaatregelen die getroffen moeten worden, bijvoorbeeld het regelen van een oppas voor een ziek kind, kan calamiteitenverlof worden opgenomen (in dit geval maximaal een dag). Lukt het niet om voor de verdere zorg een goede oplossing te vinden, dan kan onder voorwaarden van het tiendaags zorgverlof gebruik worden gemaakt. Gedurende dit zorgverlof wordt 70% van het loon doorbetaald, maar tenminste het wettelijk minimumloon.  \nDe werknemer komt alleen voor verlof in aanmerking zolang de zorg noodzakelijk is en hij de zorg op zich moet nemen. Dit betekent bijvoorbeeld dat de werknemer geen verlof krijgt als zijn kind ziek is en de partner de zorg ook op zich kan nemen.  \nBij een deeltijdbaan is het recht op zorgverlof naar verhouding minder. In de standaardregel is het verlof gelijk aan twee maal het aantal uren van de werkweek.  \nDe werknemer regelt het zorgverlof in overleg met de werkgever, waarbij hij aannemelijk moet maken dat het voor hem noodzakelijk is om verlof op te nemen. Dit kan bijvoorbeeld met een verklaring van de behandelend arts of een afspraakbevestiging van een medisch onderzoek.  \nDe werkgever mag het zorgverlof weigeren als het bedrijf of de organisatie daardoor in ernstige problemen zou komen. Als het zorgverlof eenmaal is ingegaan kan een werkgever het verlof dat al is toegekend, niet meer ongedaan maken. Het kan zijn dat de werkgever niet akkoord gaat met het verlof, terwijl het voor de werknemer noodzakelijk is. In het uiterste geval kan de rechter uitspraak doen over de noodzaak van het verlof.\n█  LANGDUREND ZORGVERLOF\nDe werknemer heeft recht op verlof zonder behoud van loon voor de verzorging van de echtgenoot, een kind of bloedverwant in de eerste graad een persoon, die levensbedreigend ziek is. Het verlof bedraagt in elke periode van twaalf achtereenvolgende maanden ten hoogste zes maal de arbeidsduur per week. De periode van twaalf maanden gaat in op de eerste dag waarop het verlof wordt genoten. Het verlof wordt per week opgenomen gedurende een aaneengesloten periode van ten hoogste twaalf weken en het aantal uren verlof per week bedraagt ten hoogste de helft van de arbeidsduur per week. Onbetaald zorgverlof kan gevolgen \nhebben voor regelingen als huurtoeslag en kinderopvang, sociale verzekeringen en het \npensioen. Tijdens de uren waarop de werknemer met verlof is, bouwt hij wel vakantiedagen op."
  ],
  "Termination information": [
    "Artikel 4.1 Aanvang en duur van de arbeidsovereenkomst\n4.1.1 Bij het aangaan van de arbeidsovereenkomst geldt wederzijds een  \n schriftelijk vast te leggen proeftijd van maximaal 2 maanden ongeacht  \n de duur van de arbeidsovereenkomst, tenzij uitdrukkelijk anders is   \n overeengekomen.",
    "Artikel 4.2 Einde van de arbeidsovereenkomst\n4.2.1 Met betrekking tot het einde van de arbeidsovereenkomst gelden de  \n betreffende artikelen uit het BW (artikel 7:672, 7:677, 7:678 en 7:679).\n4.2.2 Voorts eindigt de arbeidsovereenkomst van rechtswege op de eerste  \n dag van de maand waarin de werknemer de 65-jarige leeftijd bereikt,  \n respectievelijk op de datum waarop de werknemer pensioengerechtigd  \n wordt krachtens de bij de werkgever van toepassing zijnde  \n pensioenregeling.\n4.2.3 Voor de werknemers geldt in afwijking van de standaardregel van   \n artikel 7:672 BW voor de werkgever en de werknemer een wederzijds  \n gelijke opzegtermijn van 2 maanden. Voor de bedrijfsleider/  \n bouwmarktmanager geldt in afwijking van het gestelde een wederzijds  \ngelijke opzegtermijn van 3 maanden. In de arbeidsovereenkomst   \n kunnen de genoemde termijnen worden bekort."
  ],
  "Overtime information": [
    "Artikel 5.1.3  De arbeidsduur is het aantal uren waarop een werknemer volgens het  \n rooster op een dag arbeid verricht en bedraagt maximaal 9 uur per dag  \n en gemiddeld maximaal 40 uur per week, berekend over een periode  \n van 4 aaneensluitende weken.",
    "Artikel 5.1.4  De normale arbeidsduur voor de fulltime werknemer bedraagt 38 uur  \n per week.",
    "Artikel 5.2 Overwerk\n5.2.1  Van overwerk is sprake indien de werknemer, na overleg tussen de  \n werkgever en de werknemer, opdracht heeft gekregen arbeid te   \n verrichten:\n •  op meer dan 9 uur per dag, of\n •  op meer dan 40 uur per week, berekend over een periode van 4 \n  aaneensluitende weken.\n Een incidentele overschrijding van de dagelijkse ingeroosterde \n arbeidsduur van een kwartier of minder wordt niet tot overwerk   \n gerekend.\n5.2.2  Overwerk zal zo min mogelijk worden opgedragen.\n5.2.3  Voor parttime werknemers gelden de overwerkgrenzen van de fulltime  \n werknemers.\n5.2.4  Overwerk is ook van toepassing voor de bedrijfsleider/bouwmarkt-  \n manager met een inkomen onder de premiegrens Zorgverzekeringswet.  \n In individuele gevallen mag er een verrekening plaatsvinden met de in  \n individuele arbeidsovereenkomsten van bedrijfsleiders/bouwmarkt-  \n managers opgenomen compensaties voor het niet ontvangen van   \n overwerktoeslag. Ook kan in nieuwe arbeidsovereenkomsten anders  \n worden overeengekomen.\n5.2.5  Gewerkte overuren tellen maar eenmaal mee voor het vaststellen of er  \n sprake is van overwerk.\n5.2.6 Indien door de werkgever wordt bepaald dat overwerk noodzakelijk is  \n en daardoor een rusttijd in de onderneming nodig wordt om   \n overschrijding van de wettelijke regels betreffende de werktijden te  \n voorkomen, wordt deze rusttijd als overwerk vergoed met een   \n maximum van een half uur.\n5.2.7  Onder overwerk wordt niet verstaan de arbeid verricht door een   \n werknemer met een loon boven de premiegrens Zorgverzekeringswet.",
    "Artikel 8.1 Overwerk\n8.1.1 Van overwerk is sprake wanneer is voldaan aan het gestelde in \n artikel 5.2.\n8.1.2 Per gewerkt overuur ontvangt de werknemer in totaal de volgende   \n vergoeding:\n • 125% van het uurloon voor elk der eerste twee uren aansluitend op  \n  het dienstrooster;\n • 150% van het uurloon voor elk der overige uren.\n8.1.3 Voor bedrijfsleiders, die tot 1 april 2001 niet onder de werkingssfeer  \n van de cao vielen en aan wie geen overwerkvergoeding werd betaald,  \n kan er op individuele basis sprake zijn van verrekening met andere  \n arbeidsvoorwaarden, voor zover die waren overeengekomen als   \n compensatie voor het niet ontvangen van de overwerkvergoeding.   \n Voor nieuw aan te stellen bedrijfsleiders kan in de individuele   \n arbeidsovereenkomst met betrekking tot overwerk een andere   \n afspraak worden gemaakt (bijvoorbeeld een “all-in” loon).",
    "Artikel 8.2 Werken op bijzondere uren\n8.2.1 Voor werk op avonden, zaterdagen en zon- en feestdagen wordt een  \n toeslag toegekend. De toeslagpercentages zijn daarbij:\n • maandag tot en met zaterdag van 00.00 tot 06.00 uur: 50%;\n • maandag tot en met vrijdag van 21.00 tot 24.00 uur: 50%;\n • zaterdag 18.00 uur tot zondag 24.00 uur alsmede op feestdagen: 100%.\n8.2.2 Deze regeling is niet van toepassing voor werknemers met een   \n loon boven de maximale premie-inkomensgrens Zorgverzekeringswet.\n De toeslagen uit lid 1 van dit artikel gelden ook voor de    \n bedrijfsleider/bouwmarktleider met een inkomen onder de premiegrens  \n Zorgverzekeringswet. In individuele gevallen mag er een verrekening  \n plaatsvinden met de in individuele arbeidsovereenkomsten van   \n bedrijfsleiders/bouwmarktmanagers opgenomen compensatie voor  \n het niet ontvangen van toeslagen bijzondere uren. Ook kan in nieuwe  \n arbeidsovereenkomsten anders worden overeengekomen.\n Zie ook artikel 5.2.4.\n8.2.3 Een incidentele overschrijding van de dagelijkse ingeroosterde   \n arbeidsduur van een kwartier of minder leidt niet tot het verkrijgen van  \n de in artikel 8.2.1 genoemde toeslag.\n8.2.4 Met betrekking tot het werken op zondag geldt vrijwilligheid, tenzij   \n zwaarwegende bedrijfsbelangen zich daartegen verzetten. Met   \n gewetensbezwaren wordt rekening gehouden. Een werknemer kan  \n nooit worden verplicht tot het werken op meer dan 6 zondagen per   \n jaar. In het verband van dit artikel worden tot zwaarwegende   \n bedrijfsbelangen gerekend ernstige problemen van financiële aard en  \n aantoonbare formatieproblemen van tijdelijke aard.\n8.2.5 Een werknemer kan niet worden verplicht tot het werken op meer dan  \n 2 avonden per week of op zaterdagmiddag gecombineerd met meer  \n dan 1 avond per week. \n8.2.6 Wanneer er gewerkt wordt op een zon- en/of feestdag heeft de   \n werknemer voor elk gewerkt uur recht op een extra uurloon,   \n vermeerderd met de toeslagen volgens artikel 8.2.1. Dat betekent dat  \n een werknemer voor het werken op een zondag, die niet in het   \n periodeloon is verwerkt, een loon ontvangt van 200%, namelijk 100%  \n voor het werken zelf, vermeerderd met 100% toeslag voor de zon- of  \n feestdag. Wanneer een werknemer werkt op een feestdag die \nstandaard in zijn periodeloon is verwerkt (bijvoorbeeld op \nHemelvaartsdag waar de betreffende werknemer altijd op donderdag werkt) dan ontvangt de werknemer 200% extra, dus in totaal 300%, namelijk 100% zit in zijn periodeloon (ook als er op Hemelvaartsdag niet wordt gewerkt), 100% extra voor het werken op die dag, vermeerderd met 100% toeslag voor de feestdag.\n8.2.7 Toeslagen kunnen worden uitgekeerd in geld of gecompenseerd in  \n vrije tijd.\n8.2.8 Artikel 8.1.3. is voor bedrijfsleiders met betrekking tot de vergoeding  \n voor het werken op bijzondere uren van overeenkomstige toepassing."
  ],
  "Training information": [
    "Artikel 8.6 Vergoeding van studiekosten\n8.6.1 De werkgever voert een regeling voor de vergoeding of betaling door  \n de werkgever van studiekosten in die tenminste voldoet aan  \n onderstaande bepalingen. Een reeds bestaande regeling mag van   \n deze bepalingen niet ten nadele van de werknemer afwijken. \n8.6.2  Opleiding op verzoek van de werkgever  \nWanneer naar het oordeel van de werkgever voor de uitoefening van \nde huidige of een toekomstige functie noodzakelijk is, dat een bepaalde opleiding of cursus wordt gevolgd geldt de volgende regeling.a. De noodzakelijk aan de opleiding verbonden kosten en de  \n reiskosten, gebaseerd op openbaar vervoer, van en naar de   \n cursusplaats, worden geheel vergoed. De werkgever kan de   \n kosten voor een periode van ten hoogste één jaar vooruitbetalen.\nb. De voor de opleiding noodzakelijke hulpmiddelen blijven in   \n beginsel voor rekening van de werknemer, tenzij in overleg met de  \n werkgever een vergoeding wordt vastgesteld.\nc. Voor zover de werkzaamheden het toelaten, zal de werknemer de  \n mogelijkheid worden geboden om de opleiding binnen de normale  \n dagelijkse arbeidsduur te volgen, met behoud van inkomen.\nd. Indien lesuren of examens buiten de normale dagelijkse   \n arbeidsduur vallen, wordt deze tijd niet als arbeidstijd beschouwd.\n8.6.3 Opleiding op verzoek van de werknemer\na. De opleiding vindt in principe plaats buiten de normale dagelijkse  \n arbeidsduur.\nb. Werknemers die op eigen initiatief een opleiding volgen, die wordt  \n ondernomen na overleg en met toestemming van de werkgever en  \n die naar het oordeel van de werkgever van belang is voor de   \n huidige of - volgens afspraak - toekomstige functie van de  \n werknemer, kunnen in aanmerking komen voor een gedeeltelijke  \n vergoeding van 50% van de noodzakelijke studiekosten, niet zijnde  \n hulpmiddelen.\nc. Werknemers die op eigen initiatief een opleiding volgen van een  \n algemeen vormende aard, gericht op de persoonlijke ontplooiing  \n van de werknemer, en die wordt ondernomen na overleg en met  \n toestemming van de werkgever en moet zijn gericht op het behalen  \n van een landelijk erkend diploma, kunnen in aanmerking komen  \n voor een gedeeltelijke vergoeding van 25% van de noodzakelijke  \n studiekosten, niet zijnde hulpmiddelen.\n8.6.4 Niet met goed gevolg afronden of staking van de studie\na. Indien (een deel van) de studie niet met goed gevolg wordt   \n afgerond, zonder dat er sprake is van staking, zal de werkgever de  \n verleende studiefaciliteiten intrekken en de studiekostenvergoeding  \n beëindigen. Een uitzondering geldt het eventuele examengeld,   \n verschuldigd voor een tweede of herexamen, dat echter pas wordt  \n vergoed nadat (het onderdeel van) de studie alsnog met goed   \n gevolg is afgerond.\nb. Indien de studie voortijdig wordt gestaakt, worden de faciliteiten  \n ingetrokken en de vergoeding beëindigd. De werkgever kan de  \n reeds toegekende vergoeding terugvorderen.\nIndien toepassing van bovenstaande regels tot voor de werknemer onredelijke uitkomsten leidt, zullen werkgever en werknemer overleggen om in redelijkheid en billijkheid een voor beide partijen verantwoorde oplossing te vinden.",
    "Artikel 8.7 Terugvordering van vergoedingen voor studiekosten\n8.7.1 De werkgever voert een regeling voor de terugvordering van door de  \n werkgever betaalde of vergoede studiekosten in die tenminste voldoet  \n aan onderstaande bepalingen. Een reeds bestaande regeling mag van  \n deze bepalingen niet ten nadele van de werknemer afwijken.\n8.7.2 Wanneer de arbeidsovereenkomst op initiatief van de werknemer   \n wordt beëindigd, heeft de werkgever het recht om:a. bij beëindiging van de arbeidsovereenkomst binnen een jaar nadat  \n de opleidingskosten zijn vergoed, 75% van de vergoede  \n opleidingskosten terug te vorderen;\nb. bij beëindiging van de arbeidsovereenkomst binnen twee jaar   \n nadat de opleidingskosten zijn vergoed, 50% van de vergoede   \n opleidingskosten terug te vorderen en\nc. bij beëindiging van de arbeidsovereenkomst binnen drie jaar nadat  \n de opleidingskosten zijn vergoed, 25% van de vergoede  \n opleidingskosten terug te vorderen.\n8.7.3 Indien toepassing van bovenstaande regels tot voor de werknemer  \n onredelijke uitkomsten leidt, zullen werkgever en werknemer  \n overleggen om in redelijkheid en billijkheid een voor beide partijen   \n verantwoorde oplossing te vinden.",
    "Artikel 9.3 Sociaal Fonds\n \nDe cao-partijen in de doe-het-zelfbranche onderkennen het belang van een fonds om cao-voorlichtingsactiviteiten te financieren en arbeidsmarkt- en opleidingsactiviteiten voor de branche mee te bevorderen. Partijen hebben daarvoor een Sociaal Fonds ingesteld waarvoor op jaarbasis een premie van 0,1% van het SV-loon van de \nwerknemers, die onder de cao vallen, zal worden geheven bij de \nwerkgever. De statuten, reglementen en andere bepalingen met betrekking tot het Sociaal Fonds zijn opgenomen in een aparte cao Sociaal Fonds DHZ-branche.",
    "Artikel 9.4 Loopbaanbeleid\nDe werkgever zal tijdens de looptijd van deze cao starten met de ontwikkeling en invoering van een loopbaanbeleid dat is gericht op het \nzich in staat stellen van werknemers om zich aan te passen aan \nveranderingen binnen de organisatie en de daaruit voortvloeiende (nieuwe) functie-eisen. In het loopbaanbeleid wordt aandacht besteed aan het op peil houden en verbeteren van de kennis en de inzetbaarheid van werknemers, \nrekening houdend met hun persoonlijke omstandigheden zoals fysieke \nbelastbaarheid, leeftijd en dergelijke. Het aanpassen van taken, functie-inhoud of het laten volgen van opleidingen en scholing kunnen deel uitmaken van te nemen maatregelen.Voor werkgevers zullen handleidingen en hulpmiddelen beschikbaar worden gesteld voor het effectief voeren van personeels- en functioneringsgesprekken.",
    "PROTOCOL 1\nEmployability – het opleidingshuis voor de doe-het-zelfbranche\nPartijen in de dhz-branche zijn van mening dat het van groot belang is de inzetbaarheid en werkzekerheid van medewerkers te bevorderen, niet alleen binnen de dhz-branche, maar ook daarbuiten.In dat verband vinden partijen dat het gewenst is de startkwalificaties in de branche \nte verhogen en vast te leggen. Door het aanbieden van scholingsmogelijkheden \nwordt de kwaliteit van de medewerkers in de branche en daarmee ook van de branche als geheel, bevorderd. Door investeringen in kennis ontstaan ook betere loopbaanmogelijkheden voor de medewerkers en wordt de werkzekerheid vergroot. \nPartijen spannen zich in om te komen tot een effectieve opzet en inrichting van het \nberoepsonderwijs in en voor de dhz-branche en een integrale vernieuwing van de vakopleiding voor de dhz-branche: het opleidingshuis voor de dhz-branche .\nHet streven is de drempel voor deelname aan de vakopleiding zo laag mogelijk te maken door de inschrijvings- en examenkosten voor medewerkers die onder de werkingssfeer van de dhz-cao vallen, zoveel mogelijk (in relatie tot de beschikbare financiële mogelijkheden) voor rekening te laten komen van het Sociaal Fonds.\nIn de dhz-branche zullen op ruime schaal mogelijkheden voor stages worden \naangeboden. Na afloop van stages zullen branchestagecertificaten worden uitgereikt.\nIn het kader van loopbaan- en levensfasebeleid kunnen EVC-trajecten (Erkenning \nvan Verworven Competenties) een belangrijke rol spelen. Nader zal worden afgesproken hoe die trajecten zullen worden bevorderd. Tevens zal nader worden \noverlegd hoe het ter beschikking stellen van instrumenten en hulpmiddelen als \nmodellen voor functioneringsgesprekken, een loopbaanscan, een workability-index en een actieve informatie over subsidiemogelijkheden een belangrijke invulling gaan leveren aan dat beleid.\nEen belangrijk positief effect op de inzetbaarheid binnen de branche verwachten \npartijen ook van een op internet in te richten job- en vacaturemarkt voor de dhz-branche. In de komende tijd zal aan de inrichting van een dergelijke site worden gewerkt.\nDoel van partijen is gedurende de looptijd van de cao al een deel van de beoogde \nmaatregelen en/of afspraken van kracht te laten zijn.Voor nadere adviezen over de verdere uitwerking van de genoemde onderwerpen tot een werkbaar en operationeel opleidingshuis en employability-instrumentarium voor de branche, zullen partijen op korte termijn een werkgroep instellen die rapporteert aan cao-partijen. \nEen belangrijk element bij de adviezen is het zoveel mogelijk waarborgen van \ntoegankelijkheid, het waar redelijk en mogelijk belonen van initiatieven, maar ook het \nbetaalbaar en beheersbaar houden van het opleidingshuis door het - waar nodig - stellen van toetredingsregels op grond van redelijke en objectieve criteria."
  ],
  "Homeoffice information": []
}