{
  "General information": [
    "DE ONDERGETEKENDEN, TE WETEN:\nWERKNEMERSPARTIJEN\nFNV\nPostbus 9208, 3506 GE Utrecht\nwww.fnv.nl\nCNV\nPostbus 2525, 3500 GM Utrecht\nwww.cnv.nl\nDe Unie\nMultatulilaan 12, 4103 NM Culemborg\nwww.unie.nl\nEN WERKGEVERSPARTIJ\nDe Nederlandse Bond van Bemiddelings-\nen Uitzendondernemingen (NBBU)\nStadsring 171, 3817 BA Amersfoort\nwww.nbbu.nl\nieder als partij ter andere zijde,\nverklaren met ingang van 8 mei 2024 de\nnavolgende collectieve\narbeidsovereenkomst te hebben gesloten\nvoor uitzendkrachten.",
    "Artikel 3\nDuur, verlenging en beëindiging, tussentijdse beëindiging/wijzigingen\n1. De cao heeft een looptijd van 1 april 2024 tot 6 januari 2025. Geen enkele wijziging in de cao met deze\nlooptijd kan geacht worden een verslechtering voor de uitzendkracht op te leveren van bepalingen in de\nvoorgaande cao.\n2. Als geen van de cao-partijen de bepalingen uit de cao bij aangetekend schrijven voor het einde van de\nlooptijd heeft opgezegd, worden deze bepalingen voor de duur van één jaar verlengd.\n3. Partijen spreken af slechts dan tot opzegging over te gaan indien de mogelijkheden om tot een nieuwe\ncao te komen, uitgeput zijn. Opzegging kan plaatsvinden zonder opzegtermijn tegen het einde van de\nlooptijd. Na opzegging wordt deze cao voor de duur van één jaar verlengd en zullen partijen dat jaar\ngebruiken om te bezien hoe er alsnog tot een nieuwe cao gekomen kan worden.*\n* Deze afspraak geldt alleen voor de cao die is gesloten voor de periode 1 april 2024 tot 6 januari 2025 en\nderhalve niet voor verlengingen op grond van lid 2 en 3."
  ],
  "Wage information": [
    "Artikel 16\nInlenersbeloning\nArtikel 16 Inlenersbeloning\n1.  De uitzendkracht heeft recht op de inlenersbeloning, tenzij artikel 33 wordt toegepast. De\ninlenersbeloning bestaat uit de hierna volgende elementen die elk ten minste gelijk zijn aan de beloning van\nde werknemer werkzaam in een gelijke of gelijkwaardige functie in dienst van de opdrachtgever*1, waar de\nuitzendkracht onder leiding en toezicht van die opdrachtgever zijn werkzaamheden verricht:\na. het geldende periodeloon in de schaal behorende bij de functiegroep waarin de uitzendkracht is\ningedeeld. Voor de inschaling wordt verwezen naar lid 2;\nb. de van toepassing zijnde arbeidsduurverkorting. Deze kan - dit ter keuze van de uitzendonderneming -\ngecompenseerd worden in tijd en/of geld;\nc. alle toeslagen;\nd. initiële loonsverhoging vanaf hetzelfde tijdstip en met dezelfde omvang als bij de opdrachtgever*2;\ne. alle kostenvergoedingen; \nf. periodieken (hoogte en tijdstip als bij de opdrachtgever bepaald). Voor de toepassing hiervan wordt\nverwezen naar lid 3;\ng. vergoeding van reisuren en/of reistijd verbonden aan het werk (tenzij de reisuren of reistijd reeds als\ngewerkte uren worden aangemerkt);\nh.  eenmalige uitkeringen, ongeacht het doel of de reden van de uitkering. Met eenmalige uitkeringen\nworden geen periodiek repeterende uitkeringen bedoeld;   \ni.  thuiswerkvergoedingen;.\nj.  vaste eindejaarsuitkeringen (hoogte, tijdstip en voorwaarden zoals bij de opdrachtgever bepaald).\n\nOnder vaste eindejaarsuitkeringen worden alle inkomensbestanddelen verstaan die jaarlijks dan wel anders\nperiodiek repeterend worden uitgekeerd, zoals een 13de maand, eindejaarsuitkering en kerstgratificatie.\nToekenning vindt plaats volgens de bij de opdrachtgever geldende afspraken, zoals het moment van\nuitbetalen (bepaalde datum en/of bij einde dienstverband) en de voor de toekenning geldende\nvoorwaarden.\nAls er bij de opdrachtgever afspraken zijn gemaakt om de vaste eindejaarsuitkering onder te brengen in\neen systeem van uitruil van arbeidsvoorwaarden zoals een individueel keuzebudget (IKB) en dat (deel van\nde) uitruilregeling niet reeds aan de uitzendkracht wordt uitbetaald, dan wordt de vaste eindejaarsuitkering\nherleidbaar in de uitruilregeling bij de opdrachtgever toegekend aan de uitzendkracht onder dezelfde\nvoorwaarden als van toepassing bij de opdrachtgever.\n\nAls de aan de opdrachtgever ter beschikking gestelde uitzendkracht vervolgens ter beschikking is gesteld\naan een andere onderneming, dan is de inlenersbeloning gelijk aan de beloning van de werknemer\nwerkzaam in een gelijke of gelijkwaardige functie in dienst van die onderneming, waar de uitzendkracht\nonder leiding en toezicht werkzaam is. \n\n2.  Inschaling\na. Als het bij de opdrachtgever ten aanzien van het periodeloon in de schaal beleid is om de inschaling bij\naanvang van het werk mede te bepalen op basis van de werkervaring, dan geldt dat ook voor de\nuitzendkracht. \nb. Als de opdrachtgever bij de inschaling geen rekening houdt met de voor de functie relevante\nwerkervaring dan wordt hier bij de uitzendkracht toch rekening mee gehouden. In dat geval kan de\nuitzendkracht niet worden ingeschaald in de laagste trede van de functieschaal die op hem van toepassing\nis. De uitzendonderneming stelt dan in overleg met de uitzendkracht en de opdrachtgever vast welke\ninschaling en trede in de schaal past bij de voor de functie relevante werkervaring van de uitzendkracht. \nc. Bij terugkeer bij dezelfde opdrachtgever, dan wel bij een opdrachtgever binnen hetzelfde cao-gebied in\neen nagenoeg gelijke functie, of bij opvolgend werkgeverschap wordt - bij de inschaling minimaal van de\neerdere inschaling uitgegaan. Bij terugkeer binnen negen maanden wordt ook een tredeverhoging\ntoegekend, indien er in deze onderbrekingsperiode een dergelijke verhoging zou zijn toegekend en de\nuitzendkracht deze niet heeft gekregen vanwege deze onderbreking.\nd. Voor het vaststellen van de relevante werkervaring van de uitzendkracht houdt de uitzendonderneming\nin elk geval rekening met de informatie over opleidingen, werkervaring en competenties verstrekt door de\nuitzendkracht. \ne. De uitzendkracht kan de uitzendonderneming verzoeken om uitleg over diens inschaling en de\nuitzendonderneming is verplicht hieraan gevolg te geven.  \n\n3. Periodieken\na. Periodieken worden op dezelfde wijze als bij opdrachtgever aan de uitzendkracht toegekend.\nb. Als het toekennen van een periodiek bij de opdrachtgever afhankelijk is van de beoordeling van de\nuitzendkracht, dan geldt het volgende:\nde uitzendkracht krijgt altijd een periodiek toegekend, behalve als de uitzendonderneming kan aantonen\ndat de uitzendkracht volgens de regels en procedures bij de opdrachtgever geen periodiek zou hebben\nontvangen; \nwanneer er geen of niet tijdig een beoordeling heeft plaatsgevonden, dan krijgt de uitzendkracht de\nperiodieke verhoging die aantoonbaar het meest gangbaar is bij de opdrachtgever. \nc. De uitzendkracht mag geen periodiek mislopen doordat hij steeds van opdrachtgever wisselt. In dat\ngeval geldt dat de uitzendonderneming bij elke volgende terbeschikkingstelling voor het toekennen van een\nperiodiek ook rekening houdt met de opgedane relevante werkervaring bij vorige opdrachtgevers in\n(nagenoeg) dezelfde functie. \n\n*1 Als er geen werknemers werkzaam zijn in een gelijke of gelijkwaardige functie geldt artikel 21.\n*2 Ter verduidelijking: initiële loonsverhogingen met een ingangsdatum in het verleden worden met\nterugwerkende kracht toegepast.",
    "Artikel 17\nVaststelling van uurloon en/of adv-compensatie in geld\n1. Als de uitzendonderneming in het kader van de vaststelling van de inlenersbeloning een uurloon of een\nadv-compensatie in geld wil berekenen, gaat hij uit van de informatie verkregen van de opdrachtgever en\nraadpleegt indien nodig de beschikbare geautoriseerde informatie over de cao van de opdrachtgever. Dit\nis informatie zoals verstrekt door gezamenlijke partijen bij de betreffende inleen-cao. De informatie over de\ninlenersbeloning zoals door de opdrachtgever bevestigd of verstrekt, is leidend voor de vaststelling van het\nuurloon of een adv-compensatie in geld.\n2. Uitsluitend als de genoemde informatie geen duidelijkheid en zekerheid geeft over hoe het uurloon of de\nadv-compensatie in geld moet worden vastgesteld, wordt de hieronder vastgelegde rekenmethodiek\ngehanteerd.\n3. Periodeloon\na. Is in de cao of arbeidsvoorwaardenregeling (hierna: avr) van de opdrachtgever een uurloon(definitie)\nvastgelegd?\nb. Zo ja, dan moet het uurloon behorend bij de vastgestelde functie-indeling worden vastgesteld op basis\nvan het uurloon of de uurloondefinitie zoals bij de opdrachtgever toegepast.\nc. Zo nee, dan moet het uurloon behorend bij de vastgestelde functie-indeling als volgt worden berekend.\nMaandloon\n___________________________\n4,35 * Normale Arbeidsduur (NAD)\n\nd. De uitzendonderneming moet nagaan of de cao of avr van de opdrachtgever voorziet in een per\nploegenrooster verschillende normale arbeidsduur. In dat geval moet de uitzendonderneming voor de\nvaststelling van het uurloon voor de uitzendkracht uitgaan van de normale arbeidsduur behorend bij het\nploegenrooster waarin de uitzendkracht werkzaam is. \nAls de uitzendkracht ter beschikking wordt gesteld in een ander ploegen-/dienstrooster met een andere\nbijbehorende normale arbeidsduur, wordt opnieuw het uurloon vastgesteld, op basis van de normale\narbeidsduur behorend bij het nieuwe ploegen-/dienstrooster. Daarbij is de regeling loondoorbetaling bij\nwegvallen uitzendarbeid (artikel 22) niet van toepassing, tenzij de uitzendkracht naar rato van het vorige\nploegenrooster minder uren in het nieuwe ploegen-/dienstrooster ter beschikking wordt gesteld.\n4. Indien de inlenersbeloning voor een voltijdswerkweek minder bedraagt dan het minimumloon, zal een\ncorrectie van de inlenersbeloning plaatsvinden, zodat het niet meer in strijd is met de Wet minimumloon en\nminimumvakantiebijslag.\n5. De van toepassing zijnde arbeidsduurverkorting (adv)\na. Is in de cao of avr van de opdrachtgever adv in de vorm van doorbetaald verlof vastgelegd?\nb. Zo nee, dan is direct de normale arbeidsduur van toepassing en is adv-compensatie in tijd of geld niet\naan de orde.\nc. Zo ja, dan kan de uitzendonderneming kiezen de adv in tijd of geld te compenseren.\nd. Als de uitzendonderneming de adv in geld compenseert, is de volgende vraag aan de orde of moet de\nvolgende vraag worden beantwoord.\ne. Is in de cao of avr van de opdrachtgever een percentage adv vastgesteld, of kent die cao of avr een\nberekeningsmethodiek waarmee de waarde van adv eenduidig is vast te stellen?\nf. Zo ja, dan wordt dit percentage c.q. deze berekeningsmethodiek gehanteerd om de waarde van de\ncompensatie van adv in geld te bepalen.\ng. Zo nee, dan berekent de uitzendonderneming de adv-compensatie in geld als volgt.\nBerekening aan de hand van adv in dagen:\nadv-dagen per jaar \n______________________________\n254\nBerekening aan de hand van adv in uren:\nadv-uren per jaar\n______________________________\n254 x (NAD / 5)",
    "Artikel 18\nVakantiebijslag\nDe uitzendkracht heeft recht op 8,33% vakantiebijslag van het feitelijk loon over: \nde gewerkte dagen;\nvakantiedagen;\nfeestdagen;\ndagen waarop de uitzendkracht arbeidsongeschikt is;\ncompensatie-uren; en\nde uren waarover de uitzendkracht bij wegvallen arbeid op grond van artikel 22 recht heeft op\nloondoorbetaling. \nArtikel 16 lid 2 Wet minimumloon en minimumvakantiebijslag is onverminderd van toepassing.",
    "Artikel 19\nCompensatie-uren\n1. De uitzendonderneming kan met de uitzendkracht schriftelijk overeenkomen dat de toeslag voor\nonregelmatige werktijden en/of de toeslag voor overuren niet worden uitbetaald, maar worden aangewend\nvoor de opbouw van compensatie-uren in tijd.\n2.  De onregelmatigheids- of overwerktoeslagen worden omgezet in tijd die de uitzendkracht als verlof kan\nopnemen. Om de opbouw in tijd te berekenen, wordt uitgegaan van het aantal uren waarover de\ntoeslagen zijn opgebouwd. Vervolgens worden deze uren vermenigvuldigd met het van toepassing zijnde\ntoeslagpercentage. Dit betreft het percentage waarmee de toeslag wordt berekend die boven op het\nuurloon wordt toegekend.* \n* Voorbeeld: \nDe uitzendkracht werkt 4 uur over. Voor deze overuren geldt een toeslagpercentage van 25% (de\nuitzendkracht ontvangt over deze uren dus 125% van het uurloon). Om de compensatie-uren in tijd te\nberekenen, wordt de 4 uur overwerk vermenigvuldigd met 25%. Er wordt nu één compensatie-uur in tijd\nopgebouwd die de uitzendkracht als verlof kan opnemen.",
    "Artikel 21\nVaststellen beloning niet-indeelbare uitzendkracht\n1. De niet-indeelbare uitzendkracht betreft de uitzendkracht van wie de werkzaamheden niet kunnen\nworden ingedeeld in het functiegebouw bij de opdrachtgever. Om vast te stellen of de werkzaamheden\nniet indeelbaar zijn, moet het onderstaande stappenplan worden gevolgd. \n2. Wanneer in afwijking van artikel 9 lid 2 met de uitzendkracht wordt overeengekomen dat de\nuitzendovereenkomst al aanvangt zonder dat de uitzendkracht daadwerkelijk aan het werk gaat, is de\nuitzendkracht voor de duur dat hij nog niet ter beschikking wordt gesteld, ook niet indeelbaar.\n3. De beloning van de niet-indeelbare uitzendkracht wordt vastgesteld aan de hand van gesprekken die\ndoor de uitzendonderneming worden gevoerd met de uitzendkracht en, indien van toepassing, de\nopdrachtgever. Daarbij wordt onder meer gekeken naar de benodigde capaciteiten die de invulling van de\nfunctie met zich meebrengt, de verantwoordelijkheden, ervaring en het opleidingsniveau. \n4. Op verzoek van de uitzendkracht toont de uitzendonderneming aan dat de werkzaamheden niet\nindeelbaar zijn.",
    "Artikel 33\nCao-beloning allocatiegroep\n1. Om de inzetbaarheid van de uitzendkracht te verhogen en een betere bemiddeling en begeleiding bij het\nvinden van werk mogelijk te maken, kan de uitzendkracht die behoort tot de allocatiegroep de cao-\nbeloning ontvangen, die afwijkt van de inlenersbeloning, zoals bepaald in artikel 16.\n2. Tot de allocatiegroep behoren de uitzendkrachten die: \na. door de overheid zijn aangewezen als personen met een afstand tot de arbeidsmarkt. Hieronder worden\nverstaan: de doelgroepen aangewezen in het kader van de Wet banenafspraak, Participatiewet, WWB en\nde personen die van rechtswege of overheidswege zijn aangewezen als arbeidsgehandicapten of\narbeidsbeperkten. \nb. geen startkwalificatie hebben behaald (geen diploma havo-, vwo-niveau, of minimaal mbo-niveau 2) en\neen door de uitzendonderneming aangeboden kwalificerende opleiding gaan volgen. Van een\nkwalificerende opleiding is sprake wanneer de opleiding gericht is op het behalen van een startkwalificatie.\n3. Een vakbekwame uitzendkracht (ongeacht land van herkomst), werkzaam in zijn eigen vak, kan niet\nworden ingedeeld in de allocatiegroep.\n4. Bij toepassing van de cao-beloning wordt de uitzendkracht ingedeeld in het functieraster zoals\nopgenomen in Bijlage IV. Alleen wanneer de uitzendkracht wordt ingedeeld in functiegroep 6 of lager kan\nde cao-beloning worden toegepast. Nadat de functie van de uitzendkracht is ingedeeld in het functieraster\nwordt het feitelijk uurloon vastgesteld, waarbij de bedragen in kolom I van onderstaande salaristabel\ngelden als ondergrens. Na 26 gewerkte weken kent de uitzendonderneming de uitzendkracht een\nperiodiek toe, overeenkomstig het percentage als genoemd in kolom II van onderstaande tabel. \n\nSalaristabel per 1 januari 2024\nFunctiegroep(I)\nBeginsalaris(II)\nPeriodieke verhoging\nnaar functiegroep\n1wettelijk\nminimum(jeugd)loon2,25%\n2wettelijk\nminimum(jeugd)loon2,25%\n3wettelijk\nminimum(jeugd)loon2,25%\n4 € 14,10 2,25%\n5 € 14,75 2,25%\n6 € 15,47 2,25%\n*Voor de minimum feitelijke uurlonen in deze tabel is uitgegaan van de voor deze cao geldende normale\narbeidsduur van 40 uur per week. Bij een normale arbeidsduur bij de opdrachtgever die minder is dan 40\nuur per week, dient het uurloon gebaseerd op het wettelijk minimum(jeugd)loon te worden herberekend,\nzodat wordt voldaan aan de Wet minimumloon en minimumvakantiebijslag.\n\nSalaristabel per 1 juli 2024\nFunctiegroep(I)\nBeginsalaris(II)\nPeriodieke verhoging\nnaar functiegroep\n1wettelijk\nminimum(jeugd)loon2,25%\n2wettelijk\nminimum(jeugd)loon2,25%\n3wettelijk\nminimum(jeugd)loon2,25%\n4 € 14,54 2,25%\n5 € 15,21 2,25%\n6 € 15,95 2,25%\n*Voor de minimum feitelijke uurlonen in deze tabel is uitgegaan van de voor deze cao geldende normale\narbeidsduur van 40 uur per week. Bij een normale arbeidsduur bij de opdrachtgever die minder is dan 40\nuur per week, dient het uurloon gebaseerd op het wettelijk minimum(jeugd)loon te worden herberekend,\nzodat wordt voldaan aan de Wet minimumloon en minimumvakantiebijslag.\n\n5. Voor uitzendkrachten in de leeftijden 15 t/m 20 jaar kunnen op de feitelijke uurlonen van de cao-\nbeloning de percentages van het wettelijk minimumjeugdloon, overeenkomstig artikel 2 van het Besluit\nminimumjeugdloon, worden toegepast. Voor de vaststelling van het toe te passen percentage naar leeftijd\nwordt voor het gehele kalenderjaar de in dat kalenderjaar te bereiken leeftijd aangehouden.\n6. Als de cao-beloning wordt toegepast, voert de uitzendonderneming uiterlijk na 26 gewerkte weken een\ngesprek met de uitzendkracht waarin afspraken worden gemaakt over opleidings- en\nontwikkelingsmogelijkheden en de behoefte aan begeleiding van de uitzendkracht. \n7. De cao-beloning betreft het feitelijk uurloon, initiële loonsverhoging en de periodieken. Voor de andere\nbeloningselementen wordt de inlenersbeloning toegepast, zoals bedoeld in artikel 16 lid 1. Voor het\nberekenen van de andere beloningselementen geldt de cao-beloning als grondslag.\n8. De duur van de toepassing van de cao-beloning is beperkt tot maximaal 52 gewerkte weken. Na het\nverstrijken van 52 gewerkte weken, wordt de uitzendkracht volledig beloond volgens de inlenersbeloning,\nzoals bedoeld in artikel 16 lid 1.\n9. Een uitzondering op de beperking tot 52 gewerkte weken (zoals genoemd in lid 8) geldt voor de\nuitzendkracht zonder startkwalificatie, zoals bedoeld in lid 2 sub b. van dit artikel. Voor deze uitzendkracht\nkan de periode van 52 gewerkte weken worden verlengd totdat de opleiding is voltooid en tot uiterlijk\nmaximaal 104 gewerkte weken. Wanneer de periode van 52 gewerkte weken wordt verlengd, heeft de\nuitzendkracht vanaf de 53ste week recht op een tweede periodiek.\nNa het verstrijken van de verlengde periode van (maximaal) 104 gewerkte weken, wordt de uitzendkracht\nvolledig beloond volgens de inlenersbeloning, zoals bedoeld in artikel 16.\n10. De in lid 8 en 9 bedoelde telling van 52 respectievelijk 104 gewerkte weken continueert na een\nonderbreking van twee jaar of korter. De duur van de onderbreking wordt niet meegeteld in de termijn van\n52 respectievelijk 104 gewerkte weken. Na volledige benutting van de termijn van 52 respectievelijk 104\ngewerkte weken, kan de telling niet opnieuw beginnen.\n11. Het uurloon wordt door cao-partijen twee keer per jaar per 1 januari en 1 juli aangepast met het\npercentage betreffende de verhoging van het wettelijk minimumloon. De aanpassing van het uurloon wordt\nals volgt toegepast:\na) de salaristabel wordt met het afgesproken percentage verhoogd, en\nb) het feitelijk uurloon van de uitzendkracht wordt per de afgesproken datum verhoogd met het percentage\nbetreffende de verhoging van het wettelijk minimumloon. Als de verhoging van het uurloon samenvalt met\neen periodieke verhoging, dan wordt eerst het feitelijk uurloon verhoogd en wordt daarna de periodieke\nverhoging toegepast."
  ],
  "Pension information": [
    "Artikel 32\nPensioen\n1. Er is een pensioenregeling overeengekomen door cao-partijen, die voorziet in opbouw van pensioen\nvoor uitzendkrachten. Deze pensioenregeling is vastgelegd in de pensioenovereenkomst en is als bijlage bij\ndeze cao bijgevoegd.\n2. De Stichting Pensioenfonds voor Personeelsdiensten (StiPP) is door cao-partijen belast met de\nuitvoering van de pensioenregeling.\n3. De pensioenovereenkomst wordt vastgelegd in de statuten en reglementen van StiPP. De\npensioenregeling bestaat uit een Basisregeling en een Plusregeling. \n4. Voor de rechten en verplichtingen van uitzendkrachten en uitzendondernemingen zijn de statuten en\nreglementen van StiPP bepalend.\n5. Cao-partijen komen de premie overeen. De premie bedraagt:\na. voor de Basisregeling 8% van de pensioengrondslag;\nb. voor de Plusregeling maximaal 12% van de pensioengrondslag. Van deze premie mag de\nuitzendonderneming maximaal een derde inhouden op het brutoloon van de uitzendkracht.\n6. Van de Basis- en Pluspensioenregeling zoals omschreven in deze overeenkomst kan altijd ten gunste\nvan de uitzendkracht worden afgeweken.  \nHet reglement en nadere informatie is te vinden op www.stippensioen.nl .",
    "Artikel 35\nAOW-gerechtigde uitzendkrachten\n1. Dit artikel is van toepassing op uitzendkrachten die de AOW-gerechtigde leeftijd bereiken of hebben\nbereikt. Hierna beiden aangeduid als de AOW-gerechtigde uitzendkracht.\nRechtspositie \n2. Als de uitzendovereenkomst van rechtswege is beëindigd door het bereiken van de AOW-gerechtigde\nleeftijd en de AOW-gerechtigde uitzendkracht binnen zes maanden na deze beëindiging weer voor de\nuitzendonderneming aan de slag gaat, wordt zijn rechtspositie als volgt bepaald. \na. Als de AOW-gerechtigde uitzendkracht in fase 1-2 zat, wordt de telling binnen fase 1-2 voortgezet.\nb. Als de AOW-gerechtigde uitzendkracht in fase 3 zat, start hij aan het begin van fase 3 en start de telling\nin fase 3 opnieuw. \nc. Als de AOW-gerechtigde uitzendkracht in fase 4 zat, start hij aan het begin van fase 3 en start de telling\nin fase 3 opnieuw. \nOpvolgend werkgeverschap\n3. Als sprake is van opvolgend werkgeverschap bij een AOW-gerechtigde uitzendkracht en de\nuitzendkracht zet zijn werkzaamheden via de uitzendonderneming voort, dan start hij in afwijking van artikel\n7:668a lid 2 aan het begin van fase 1-2. \nArbeidsongeschiktheid \n4. De AOW-gerechtigde uitzendkracht met een uitzendovereenkomst met en zonder uitzendbeding, heeft\nin afwijking van artikel 25 lid 2 in geval van arbeidsongeschiktheid recht op 90% van het naar tijdruimte\nvastgestelde loon, zolang de uitzendovereenkomst voortduurt en gedurende maximaal de wettelijke\ntermijn*. Hierbij geldt als minimumaanspraak het minimumloon en als maximumaanspraak het\nmaximumdagloon.\n* Wettelijke termijn als bedoeld in artikel 7:629 lid 2 sub b. BW.",
    "Artikel 46\nPrivate aanvulling WW en WGA\n1. Cao-partijen nemen met ingang van 1 augustus 2022 deel aan de cao Private Aanvulling WW en WGA –\nSector Dienstverlening-niet (semi) publiek domein; sector 4-no. 02. Hiermee wordt ten behoeve van de\nuitzendkracht voorzien in een aanvullende verzekering voor de WW en WGA. \n2. De hoogte van de premie voor deze verzekering wordt bepaald door Stichting PAWW (en bedraagt in\n2024 0,08%). De uitzendonderneming houdt de premie in op het brutoloon en draagt deze af aan\nStichting PAWW.\n3. De uitzendonderneming compenseert de uitzendkracht voor deze premie, middels een opslag op het\nbrutoloon ter hoogte van het actuele premiepercentage.",
    "Artikel 47\nDeelname uitzendkrachten aan de zwaarwerkregeling in de Bouw &\nInfra\n1. Cao-partijen Uitzend en cao-partijen Bouw & Infra hebben gezamenlijke afspraken gemaakt over deelname\nvan uitzendkrachten in de Bouw & Infra aan de zwaarwerkregeling Bouw & Infra. Vanaf 1 januari 2025 tot\nen met 31 december 2025 kunnen vakkrachten die deelnemer zijn in het bedrijfstakpensioenfonds voor de\nBouwnijverheid (bpfBOUW), onder voorwaarden instromen in de zwaarwerkregeling Bouw & Infra en\nmaximaal 3 jaar vóór hun AOW-leeftijd stoppen met werken. De zwaarwerkregeling voorziet maximaal 3\njaar in een (aanvullende) zwaarwerkuitkering. Een aanvraag voor de zwaarwerkregeling kan vanaf 1\nnovember 2024 via de website zwaarwerkregeling.nl worden ingediend.\n2. Uitzendondernemingen die vakkrachten die deelnemer zijn in bpfBOUW uitzenden, zijn een premie\nverschuldigd aan het Aanvullingsfonds Bouw & Infra. De hoogte van de premie voor de zwaarwerkregeling\nwordt jaarlijks vastgesteld door het bestuur van de stichting Aanvullingsfonds Bouw & Infra na overleg met\nuitzendpartijen. De premie bedraagt in 2025 1,49 % van de pensioengrondslag van alle vakkrachten in\nbpfBOUW (max pensioenloon minus het bodemloon). De verplichting van de uitzendonderneming tot\npremieafdracht loopt tot uiterlijk drie jaar na het einde van de looptijd van de deelname aan de\nzwaarwerkregeling (tot en met 31 december 2028).\n3. Meer informatie over de zwaarwerkregeling is te vinden op de website zwaarwerkregeling.nl . De geldende\nregels staan in het reglement Zwaar werk en het financieringsreglement van het Aanvullingsfonds Bouw &\nInfra. Deze reglementen maken deel uit van de cao BTER Bouw & Infra."
  ],
  "Leave information": [
    "Artikel 18\nVakantiebijslag\nDe uitzendkracht heeft recht op 8,33% vakantiebijslag van het feitelijk loon over: \nde gewerkte dagen;\nvakantiedagen;\nfeestdagen;\ndagen waarop de uitzendkracht arbeidsongeschikt is;\ncompensatie-uren; en\nde uren waarover de uitzendkracht bij wegvallen arbeid op grond van artikel 22 recht heeft op\nloondoorbetaling. \nArtikel 16 lid 2 Wet minimumloon en minimumvakantiebijslag is onverminderd van toepassing.",
    "Artikel 26\nVakantiedagen\nAlgemeen\n1. De uitzendkracht heeft bij elke volledig gewerkte werkmaand recht op 16 2/3 uur vakantie of een\nevenredig deel daarvan, indien er niet een volledige werkmaand is gewerkt.\n2.  De uitzendkracht heeft recht op drie opeenvolgende weken of drie maal een week vakantie voor zover\nhij deze vakantierechten heeft opgebouwd.\n3. In fase 1-2 en 3 vervallen in afwijking van artikel 7:640a BW de wettelijke vakantiedagen na één jaar na\nde laatste dag van het kalenderjaar waarin de aanspraak is ontstaan. In fase 4 vervallen eveneens in\nafwijking van artikel 7:640a BW de wettelijke vakantiedagen na vijf jaar na de laatste dag van het\nkalenderjaar waarin de aanspraak is ontstaan. De bovenwettelijke dagen vervallen in alle fasen na vijf jaar\nna de laatste dag van het kalenderjaar waarin de aanspraak is ontstaan.\n4. De uitzendonderneming is verplicht de uitzendkracht in de gelegenheid te stellen zijn vakantiedagen op\nte nemen.\n5. De uitzendonderneming kan een vakantiereglement opstellen met inachtneming van lid 4. \n6. Lid 3 geldt voor de na 1 januari 2020 opgebouwde vakantiedagen. Voor de in fase 4 opgebouwde\nwettelijke vakantiedagen tot 1 januari 2020 geldt een vervaltermijn van twaalf maanden na de laatste dag\nvan het kalenderjaar waarin de dagen zijn verworven. \nUitzendovereenkomst met uitzendbeding\n7. De uitzendonderneming reserveert 10,92% in 2023* van het feitelijk loon van de uitzendkracht.\n8. Wanneer de uitzendkracht vakantie opneemt en de uitzendovereenkomst blijft voortduren, wordt het\nfeitelijk loon uit de opgebouwde vakantiereservering betaald, voor zover de reservering toereikend is.\n9. Wanneer een uitzendovereenkomst met uitzendbeding wordt opgevolgd door een uitzendovereenkomst\nzonder uitzendbeding, wordt de reservering voor vakantiedagen omgezet in een evenredige aanspraak op\nvakantiedagen met doorbetaling van het loon. De uitzendonderneming verstrekt aan de uitzendkracht een\nschriftelijke verklaring van de omzetting.\nUitzendovereenkomst zonder uitzendbeding\n10. Wanneer de uitzendkracht met een uitzendovereenkomst zonder uitzendbeding vakantie opneemt,\nheeft hij recht op doorbetaling van het feitelijk loon voor zover het recht op vakantie krachtens lid 1 is\nverworven.\n11. Indien van toepassing geldt in aanvulling op de leden 8 en 10 dat het feitelijk loon over de\nvakantiedagen wordt aangevuld met die vergoedingen die de uitzendkracht op grond van de cao-beloning\nof inlenersbeloning zou hebben ontvangen wanneer hij zou hebben gewerkt tijdens de vakantie. Onder de\nhier bedoelde vergoedingen vallen geen kostenvergoedingen.\n* Voor de overige jaartallen wordt verwezen naar Bijlage I.",
    "Artikel 27\nFeestdagen\n1. Onder algemeen erkende feestdagen, voor zover deze niet vallen op zaterdag en/of zondag, wordt\nverstaan:\n• Nieuwjaarsdag; \n• Tweede Paasdag; \n• Hemelvaartsdag;\n• Tweede Pinksterdag; \n• Beide Kerstdagen;\n• Koningsdag of daarvoor in de plaats tredende dag; en \n• Bevrijdingsdag in lustrumjaren. \n2.  Als niet duidelijk uit de uitzendovereenkomst of de terbeschikkingstelling volgt of de feestdag op een\ndag valt die normaliter als zijn werkdag is aan te merken, wordt de uitzendkracht een feestdag toegekend\nals:\na.  de uitzendkracht in een periode van dertien aaneengesloten weken direct voorafgaand aan de\ndesbetreffende feestdag minimaal zeven keer op de betreffende dag in de week werkzaam is geweest; of\nb.  de uitzendkracht nog geen dertien aaneengesloten weken heeft gewerkt en in meer dan de helft van\nhet aantal weken waarin is gewerkt op de betreffende dag in de week werkzaam is geweest.  \nVoor de berekening van de hiervoor genoemde periode van dertien weken (sub a.) of minder (sub b.)\nworden elkaar opvolgende overeenkomsten samengeteld indien en voor zover zij elkaar binnen een\nperiode van één maand opvolgen. Onderbrekingsperiodes worden niet meegeteld.\nUitzendovereenkomst met uitzendbeding\n3. Als de uitzendkracht recht heeft op een feestdag dan geldt het volgende inzake de loondoorbetaling.\nVoor de loondoorbetaling aan de uitzendkracht tijdens feestdagen waarop wegens die feestdag niet\ngewerkt wordt, moet de uitzendonderneming voor ten minste een kalenderjaar voor haar gehele\nonderneming kiezen voor een van de onderstaande twee opties:\na. De uitzendonderneming reserveert in 2023* 2,62% van het feitelijk loon van de uitzendkracht. Wanneer\nhet een feestdag is, wordt het feitelijk loon uit de opgebouwde feestdagenreservering betaald, voor zover\nde reservering toereikend is; of\nb. de uitzendkracht heeft recht op doorbetaling van het feitelijk loon op feestdagen.  De\nuitzendonderneming dient de uitzendkracht schriftelijk over haar keuze te informeren.  Bij verandering van\nkeuze moeten de door de uitzendkracht bij de eerdere keuze verkregen rechten eerst worden afgewikkeld.\nUitzendovereenkomst zonder uitzendbeding\n4.  De uitzendkracht met een uitzendovereenkomst zonder uitzendbeding heeft recht op doorbetaling van\nhet feitelijk loon op feestdagen waarop wegens die feestdag niet gewerkt wordt. \n5. Voor de toepassing van leden 3 en 4 van dit artikel geldt dat wanneer er voor de dag waarop de\nfeestdag valt:\ngeen of geen eenduidige arbeidsomvang is overeengekomen; of\nde feitelijke arbeidsomvang gedurende de hiervoor sub lid 2 genoemde periode van dertien weken (sub a.)\nof korter (sub b.) structureel afwijkt van de overeengekomen arbeidsomvang  het feitelijk loon is\nverschuldigd over het gemiddelde van alle uren waarover loon is betaald op die dag in de periode van\ndertien weken (sub a.) of minder (sub b.). Overuren zijn hiervan uitgesloten, tenzij er sprake is van\nstructureel overwerk.\n6. Als de uitzendkracht recht heeft op betaling van een feestdag op grond van dit artikel, vervalt dit recht\nniet doordat er sprake is van niet-relevante feiten en omstandigheden als reden om de feestdag niet uit te\nkeren, zoals bijvoorbeeld het feit of de omstandigheid dat:\nde uitzendkracht verlof opneemt direct voorafgaand aan of aansluitend op de feestdag; of\nbij de opdrachtgever een bedrijfssluiting geldt direct voorafgaand of aansluitend op de feestdag; of  \nde uitzendonderneming of opdrachtgever de uitzendkracht die dag niet inroostert of alsnog uitroostert om\nte werken; of\nde feestdag is gelegen in een periode van onderbreking tussen twee elkaar opvolgende\nuitzendovereenkomsten en er geen andere reden voor de periode van onderbreking is dan de feestdag.\n7. Van de feestdagen zoals omschreven in dit artikel kan alleen ten gunste van de uitzendkracht worden\nafgeweken.\n8. Bij een geschil over het niet toekennen van een feestdag maakt de uitzendonderneming aannemelijk aan\nde uitzendkracht dat de feestdag terecht niet is toegekend. Als de uitzendonderneming dit niet aannemelijk\nmaakt, wordt de feestdag alsnog toegekend.\n* Voor de overige jaartallen wordt verwezen naar Bijlage I.",
    "Artikel 28\nKort verzuim, geboorteverlof en bijzonder verlof\n1. De uitzendkracht heeft recht op kort verzuim. Onder kort verzuim wordt verstaan: verzuim gedurende\neen redelijke tijdsduur waarin de uitzendkracht verhinderd is zijn werk te verrichten:\na.  als gevolg van onvoorziene omstandigheden die een onmiddellijke onderbreking van de arbeid vergen;\nof\nb. als gevolg van de vervulling van een door wet of overheid, zonder geldelijke vergoeding, opgelegde\nverplichting, welke vervulling niet in zijn vrije tijd kon geschieden; of\nc.  als gevolg van zeer bijzondere persoonlijke omstandigheden.\n2. Na de bevalling van de partner of degene wiens kind de uitzendkracht erkent, heeft de uitzendkracht\ngedurende een periode van vier weken te rekenen na de eerste dag van de bevalling, recht op\ngeboorteverlof. Het geboorteverlof bedraagt een maal de wekelijkse arbeidsduur.\n3. De uitzendkracht heeft recht op bijzonder verlof bij:\na. ondertrouw uitzendkracht één dag\nb.  huwelijk of geregistreerd partnerschap\nuitzendkrachttwee dagen\nc. huwelijk of geregistreerd partnerschap van\n(klein)kind, broer of zus of ouderséén dag\nd. overlijden van de partner of kindvan de dag van overlijden tot en met de dag\nvan de uitvaart\ne. overlijden van broer of zus, ouders,\ngrootouders, kleinkind één dag + bijwonen uitvaart,\ntenzij de uitzendkracht de \nuitvaart regelt, dan van de dag van overlijden\ntot en met de dag van de uitvaart\nf. 12,5-, 25- en 40-jarig huwelijk één dag\ng. 25-, 40-jarig dienstverband één dag\nh.  25-, 40-, 50-, 60- en 70-jarig huwelijk van\nouders en grootouderséén dag\ni.  afleggen (vak)examen ter verkrijging van\neen erkend diploma één dag\nIn dit artikellid wordt mede bedoeld met:\nKindkind van de uitzendkracht of zijn partner,\nonder wie ook het \nadoptie-, ,stief-, pleegkind of het kind dat de\nuitzendkracht heeft erkend\nBroer of zusadoptie-, half-, stief- en pleegbroer; adoptie-,\nhalf-, \nstief- en pleegzus, zwager en schoonzus\nOudersouders van de uitzendkracht, onder wie ook\nadoptie-, stief-, pleeg- of schoonouders\nGrootouders grootouders van de uitzendkracht of zijn\npartner, onder wie ook adoptie-, stief- of\npleeggrootouders.\nPartnerechtgenoot, geregistreerd partner of persoon\nmet wie de uitzendkracht ongehuwd\nsamenwoont\n4. De uitzendkracht zal zo spoedig mogelijk de uitzendonderneming informeren over het opnemen van kort\nverzuim, geboorteverlof of bijzonder verlof. \nUitzendovereenkomst met uitzendbeding\n5. Voor het kort verzuim en bijzonder verlof reserveert de uitzendonderneming 0,6% van het feitelijk loon\nvan de uitzendkracht.\n6. Wanneer de uitzendkracht kort verzuim of bijzonder verlof opneemt en de uitzendovereenkomst blijft\nvoortduren, wordt het feitelijk loon uit de opgebouwde reservering betaald, voor zover de reservering\ntoereikend is.\n7. Wanneer de uitzendkracht geboorteverlof opneemt en de uitzendovereenkomst blijft voortduren, wordt\nhet loon als bedoeld in artikel 1:2 Wet arbeid en zorg uit de opgebouwde reservering betaald. Als de\nreservering niet toereikend is, wordt deze door de uitzendonderneming aangevuld.\nUitzendovereenkomst zonder uitzendbeding\n8. Wanneer de uitzendkracht met een uitzendovereenkomst zonder uitzendbeding kort verzuim of\nbijzonder verlof opneemt, heeft hij recht op doorbetaling van het feitelijk loon voor het aantal uur dat hij op\ndie dag(en) zou hebben gewerkt.\n9. Wanneer de uitzendkracht geboorteverlof opneemt, heeft hij recht op het loon zoals bedoeld in artikel\n1:2 Wet arbeid en zorg.",
    "Artikel 29\nUitbetaling van verlofrechten/reserveringen, compensatie-uren en\nvakantiebijslag\nUitzendovereenkomst met uitzendbeding\n1. Reserveringen voor vakantie-, feestdagen, kort verzuim / bijzonder verlof worden niet iedere\nweek/maand/periode uitbetaald, maar gereserveerd totdat de uitzendkracht het genoemde verlof\nopneemt.\n2. a. Wanneer de uitzendovereenkomst met uitzendbeding eindigt en er aansluitend geen nieuwe\nuitzendovereenkomst wordt aangegaan, worden niet-uitbetaalde reserveringen voor vakantie-, feestdagen,\nkort verzuim / bijzonder verlof en vakantiebijslag bij het eerstvolgende betalingstijdvak uitbetaald. Dit geldt\nook voor de opgebouwde compensatie-uren. \nb. Wanneer er gedurende zes weken geen recht op feitelijk loon is verworven, terwijl de\nuitzendovereenkomst doorloopt, worden niet-uitbetaalde reserveringen voor bovenwettelijke\nvakantiedagen, feestdagen, kort verzuim / bijzonder verlof, vakantiebijslag en opgebouwde compensatie-\nuren bij het eerstvolgende betalingstijdvak uitbetaald. \nc. Wanneer een uitzendovereenkomst met uitzendbeding wordt opgevolgd door een uitzendovereenkomst\nzonder uitzendbeding, worden de reserveringen voor feestdagen, kort verzuim / bijzonder verlof en\ngeboorteverlof uitbetaald.\n3. In afwijking van lid 2 kunnen de uitzendkracht en de uitzendonderneming schriftelijk overeenkomen dat\nde niet-uitbetaalde reserveringen en/of compensatie-uren binnen achttien weken na het einde van de\nuitzendovereenkomst en/of nadat er geen recht op feitelijk loon meer is verworven, worden uitbetaald. Dit\nkan alleen worden overeengekomen en toegepast als uit de werkzaamheden nog justitiële en/of\nbestuurlijke boetes kunnen voortvloeien.\n4. De gereserveerde vakantiebijslag wordt aan de uitzendkracht uitbetaald in de maand mei of uiterlijk in de\neerste week van juni.\n5. Wanneer de uitzendkracht vakantie opneemt en ten minste zeven aaneengesloten kalenderdagen niet\naanwezig is wegens vakantie, keert de uitzendonderneming de opgebouwde vakantiebijslag op verzoek\neerder uit.\n6.  De uitzendonderneming en uitzendkracht kunnen op verzoek van de uitzendkracht overeenkomen dat\nde volgende arbeidsvoorwaarden periodiek in geld worden uitbetaald in plaats van hiervoor te reserveren:\n>  bovenwettelijke vakantiedagen; \n>  kort verzuim / bijzonder verlof;\n>  feestdagen, mits de uitzendonderneming hiervoor reserveert en niet heeft gekozen voor de optie van\nartikel 27 lid 3 sub b.; en/of\n> vakantiebijslag.\nUitzendovereenkomst zonder uitzendbeding\n7. De vakantiebijslag wordt aan de uitzendkracht uitbetaald in de maand mei of uiterlijk in de eerste week\nvan juni.\n8. Wanneer de uitzendkracht vakantie opneemt en ten minste zeven aaneengesloten kalenderdagen niet\naanwezig is wegens vakantie, keert de uitzendonderneming de opgebouwde vakantiebijslag op verzoek\neerder uit.\n9.  De uitzendonderneming en uitzendkracht kunnen op verzoek van de uitzendkracht overeenkomen dat\nde volgende arbeidsvoorwaarden periodiek in geld worden uitbetaald:\n>  bovenwettelijke vakantiedagen;\n    en/of \n>  vakantiebijslag.",
    "Artikel 34\nVakantiewerkers\n1.  Onder vakantiewerkers in de zin van deze cao wordt verstaan scholieren, studenten en andere\nstuderenden, die uitsluitend in de periode(n) van vakantie(s) van onderwijsinstellingen tijdelijke\nwerkzaamheden verrichten.\n2. De bepalingen van deze cao gelden evenzeer voor vakantiewerkers, echter met dien verstande dat zij in\nafwijking van artikel 26 voor elke volledige gewerkte werkmaand recht hebben op 13,33 uur vakantie met\naanspraak op het feitelijk loon (de uitzendonderneming reserveert in 2023* 8,33% van het feitelijk loon) of\neen evenredig deel daarvan, eventueel aangevuld overeenkomstig artikel 26 lid 11.\nEen vakantiewerker kan geen recht doen gelden op een vergoeding ter zake van kort verzuim / bijzonder\nverlof en feestdagen conform artikel 27 of 28.\n* Voor de overige jaartallen wordt verwezen naar Bijlage I."
  ],
  "Termination information": [
    "Artikel 13\nProeftijd\n1. In een uitzendovereenkomst zonder uitzendbeding voor bepaalde tijd kan alleen een proeftijdbeding\nworden opgenomen als de uitzendovereenkomst wordt aangegaan voor langer dan zes maanden. Hierbij\ngelden de wettelijke termijnen.\n2. Wanneer na een onderbreking van één jaar of minder een opvolgende uitzendovereenkomst zonder\nuitzendbeding voor bepaalde tijd wordt aangegaan, kan niet opnieuw een proeftijd worden opgenomen.\nHet opnieuw overeenkomen van een proeftijd is wel mogelijk, wanneer voor de te verrichten\nwerkzaamheden duidelijk andere vaardigheden of verantwoordelijkheden gelden.",
    "Artikel 15\nEinde van de uitzendovereenkomst\nEinde van de uitzendovereenkomst met uitzendbeding:\n1. De uitzendovereenkomst met uitzendbeding eindigt van rechtswege:\na. zodra de in de uitzendovereenkomst overeengekomen einddatum is bereikt;\nb. aan het einde van  1-2; \nc. als de terbeschikkingstelling van de uitzendkracht door de uitzendonderneming aan de opdrachtgever\neindigt:\nop verzoek van de opdrachtgever, omdat de opdrachtgever om welke reden dan ook de uitzendkracht\nniet langer wil of kan inlenen. Gedurende arbeidsongeschiktheid van de uitzendkracht eindigt de\nterbeschikkingstelling niet waardoor ook de uitzendovereenkomst niet eindigt;  \ndoordat de uitzendkracht om welke reden dan ook de bedongen arbeid niet langer wil of kan verrichten,\ntenzij de uitzendkracht de bedongen arbeid niet verricht in verband met arbeidsongeschiktheid.\nGedurende de arbeidsongeschiktheid van de uitzendkracht eindigt de uitzendovereenkomst nog wel zodra\nde in de uitzendovereenkomst overeengekomen einddatum is bereikt (sub a).\n2. Als de terbeschikkingstelling meer dan 26 gewerkte weken heeft geduurd, is de uitzendonderneming bij\nbeëindiging van de uitzendovereenkomst door een beroep op het uitzendbeding verplicht om dit – ook\ntijdens arbeidsongeschiktheid - bij de uitzendkracht ten minste tien kalenderdagen voor de beëindiging van\nrechtswege te melden. Als de uitzendonderneming zich niet of niet geheel aan deze kennisgevingstermijn\nhoudt, moet zij een vergoeding aan de uitzendkracht betalen die gelijk is aan het feitelijk loon dat de\nuitzendkracht zou hebben verdiend in de periode van de niet in achtgenomen kennisgevingstermijn. Tenzij\nde uitzendonderneming de uitzendkracht in die periode passende arbeid aanbiedt, zoals omschreven in\nartikel 23.\n3. De uitzendkracht moet zijn verzoek om de uitzendovereenkomst met uitzendbeding te beëindigen\nuiterlijk één werkdag van tevoren melden bij de uitzendonderneming.\nUitzendovereenkomst zonder uitzendbeding\n4. De uitzendovereenkomst zonder uitzendbeding voor bepaalde tijd kan altijd door de uitzendkracht en\nde uitzendonderneming tegen de eerstvolgende werkdag tussentijds worden opgezegd met inachtneming\nvan de wettelijke opzegtermijn*, tenzij dit schriftelijk en uitdrukkelijk is uitgesloten bij de\nuitzendovereenkomst. Indien de duur van de uitzendovereenkomst korter is dan de wettelijke\nopzegtermijn, dan is tussentijdse opzegging in geen geval mogelijk.\n5. In afwijking van lid 4 kan de uitzendkracht de uitzendovereenkomst zonder uitzendbeding met\nonmiddellijke ingang opzeggen als de uitzendonderneming zich beroept op uitsluiting van\nloondoorbetaling, zoals bedoeld in artikel 22 lid 1 en 22 lid 6.\n6. De uitzendovereenkomst zonder uitzendbeding voor onbepaalde tijd kan worden opgezegd tegen de\neerste volgende werkdag met inachtneming van de wettelijke opzegtermijn.\nBereiken AOW-gerechtigde leeftijd\n7.       De uitzendovereenkomst eindigt van rechtswege op de dag waarop de uitzendkracht de AOW-\ngerechtigde leeftijd bereikt, tenzij hiervan uitdrukkelijk wordt afgeweken in de uitzendovereenkomst.\nTransitievergoeding\n8.   \na. Indien en voor zover de uitzendkracht overeenkomstig artikel 7:673 BW recht heeft op een \ntransitievergoeding en de uitzendonderneming deze transitievergoeding niet of niet volledig heeft betaald,\nkan de uitzendkracht betaling van de transitievergoeding vorderen. Dit dient hij te doen binnen 12\nmaanden na de dag waarop de uitzendovereenkomst is geëindigd.\nb. Indien de uitzendkracht binnen die periode van 12 maanden wordt geconfronteerd met de wettelijke\nvervaltermijn van 3 maanden (artikel 7:686a lid 4 BW), heeft de uitzendkracht tot 12 maanden na de dag\nwaarop de uitzendovereenkomst is geëindigd aanspraak op een vergoeding gelijk aan het bedrag van die\ntransitievergoeding, waar hij recht op had gehad als hij zijn vordering wel binnen de wettelijke vervaltermijn\nhad ingesteld.\n* Zoals bedoeld in artikel 7:672 BW"
  ],
  "Overtime information": [
    "Artikel 14\nArbeidsduur en arbeidstijden\n1. De uitzendonderneming maakt afspraken met de uitzendkracht over het aantal te werken uren per\ndag/week/periode.\n2. De arbeids-, pauze- en rusttijden van de uitzendkracht zoals bedoeld in de Arbeidstijdenwet zijn gelijk\naan die bij de opdrachtgever.\n3. In overleg met de opdrachtgever en uitzendonderneming, is het de uitzendkracht toegestaan af te\nwijken van de bij de opdrachtgever geldende arbeidsduur en/of arbeidstijden. Dit kan bij aanvang van de\nuitzendovereenkomst, dan wel gedurende de uitzendovereenkomst worden overeengekomen.\nHierbij geldt dat: \na. de afwijking niet de voor de opdrachtgever uiterste grenzen van de wet en/of cao van de opdrachtgever\n(voor zover deze ruimer is) overschrijdt;\nb. de pauze- en rusttijden voor de uitzendkracht niet korter zijn dan bij de opdrachtgever.",
    "Artikel 16\nInlenersbeloning\nArtikel 16 Inlenersbeloning\n1.  De uitzendkracht heeft recht op de inlenersbeloning, tenzij artikel 33 wordt toegepast. De\ninlenersbeloning bestaat uit de hierna volgende elementen die elk ten minste gelijk zijn aan de beloning van\nde werknemer werkzaam in een gelijke of gelijkwaardige functie in dienst van de opdrachtgever*1, waar de\nuitzendkracht onder leiding en toezicht van die opdrachtgever zijn werkzaamheden verricht:\n... \nc. alle toeslagen;\n...",
    "Artikel 19\nCompensatie-uren\n1. De uitzendonderneming kan met de uitzendkracht schriftelijk overeenkomen dat de toeslag voor\nonregelmatige werktijden en/of de toeslag voor overuren niet worden uitbetaald, maar worden aangewend\nvoor de opbouw van compensatie-uren in tijd.\n2.  De onregelmatigheids- of overwerktoeslagen worden omgezet in tijd die de uitzendkracht als verlof kan\nopnemen. Om de opbouw in tijd te berekenen, wordt uitgegaan van het aantal uren waarover de\ntoeslagen zijn opgebouwd. Vervolgens worden deze uren vermenigvuldigd met het van toepassing zijnde\ntoeslagpercentage. Dit betreft het percentage waarmee de toeslag wordt berekend die boven op het\nuurloon wordt toegekend.* \n* Voorbeeld: \nDe uitzendkracht werkt 4 uur over. Voor deze overuren geldt een toeslagpercentage van 25% (de\nuitzendkracht ontvangt over deze uren dus 125% van het uurloon). Om de compensatie-uren in tijd te\nberekenen, wordt de 4 uur overwerk vermenigvuldigd met 25%. Er wordt nu één compensatie-uur in tijd\nopgebouwd die de uitzendkracht als verlof kan opnemen."
  ],
  "Training information": [
    "Artikel 30\nActiviteiten en kosten van het bevorderen van duurzame inzetbaarheid\n1.  Onder duurzame inzetbaarheid wordt verstaan elke activiteit, anders dan uitzendarbeid, die gericht is\nop het:\n1. door de uitzendkracht verkrijgen, verbreden of verdiepen van kennis en/of vaardigheden ten behoeve van\nde verdere ontwikkeling in de huidige functie, of ten behoeve van het vervullen van een nieuwe, andere\nfunctie, via dezelfde uitzendonderneming.\n2. verbeteren van de mogelijkheden en (blijvende) kansen op werk en transities op de arbeidsmarkt, het\nbieden van inzicht en instrumenten voor de verdere ontwikkeling en de loopbaan, het voorkomen van\nwerkloosheid, of ten behoeve van de begeleiding van-werk-naar-werk van de uitzendkracht buiten de\nuitzendonderneming.\n2. Onder activiteiten die bijdragen aan het bevorderen van duurzame inzetbaarheid zoals bedoeld in lid 1\nkunnen in ieder geval worden verstaan:\nopleiding gericht op functiegerichte om- of bijscholing;\nonderzoek dat inzicht geeft in de positie van de uitzendkracht op de arbeidsmarkt, en/of de specifieke\nopleidings- en ontwikkelingsmogelijkheden van de uitzendkracht;\nopleiding gericht op persoonlijke ontwikkeling en/of sociale vaardigheden;\nhet coachen van de uitzendkracht in een specifiek inwerk-, sollicitatie- of begeleidingstraject;\nloopbaanadvies en/of -gesprek;\noutplacementtrajecten.\n3. Onder kosten die zijn gemaakt voor het bevorderen van de duurzame inzetbaarheid van\nuitzendkrachten, wordt verstaan:\n1. de loonkosten van de uitzendkracht die in werktijd een activiteit uitvoert of ondergaat die verband houdt\nmet het bevorderen van zijn duurzame inzetbaarheid;\n2. de andere kosten (dan sub a.) die een uitzendonderneming maakt voor het uitvoeren of laten uitvoeren van\nde activiteiten die bedoeld zijn om de duurzame inzetbaarheid van de uitzendkracht te bevorderen.\nHieronder kunnen in ieder geval verstaan worden:\nDe kosten direct verbonden aan de duurzame inzetbaarheidsactiviteiten, daaronder begrepen de\n(loon)kosten van het daarbij betrokken personeel en de kosten voor het verzorgen en organiseren van deze\nactiviteiten. Deze kosten mogen in redelijkheid niet meer bedragen dan wat gebruikelijk is wanneer de\nactiviteiten extern worden belegd;\nDe kosten voor de voorlichting, scholing en sociale begeleiding met betrekking tot in Nederland werken en\nverblijven van de niet permanent in Nederland woonachtige uitzendkracht. \nAls kosten ter bevordering van de duurzame inzetbaarheid van uitzendkrachten door de\nuitzendonderneming worden verantwoord onder de bestedingsverplichting, zoals bedoeld in artikel 31,\nkunnen deze kosten niet ook in rekening worden gebracht bij de uitzendkracht.\n4. Op verzoek van de uitzendkracht werkzaam in fase 1-2 en/of de uitzendonderneming, zal er een\ngesprek plaatsvinden tussen de uitzendonderneming en de uitzendkracht over de mogelijkheden voor het\nbevorderen van de duurzame inzetbaarheid van de uitzendkracht.\nDe uitzendonderneming voert ten minste eens per jaar een duurzaam-inzetbaarheidsgesprek met de\nuitzendkracht werkzaam in fase 3 of 4, waarin de ontwikkeling van de uitzendkracht wordt besproken en\nwaarin afspraken kunnen worden gemaakt over verdere ontwikkeling van de duurzame inzetbaarheid.\nDeze afspraken worden schriftelijk vastgelegd.",
    "Artikel 31\nBestedingsverplichting bevorderen duurzame inzetbaarheid van de\nuitzendkracht\n1. De uitzendonderneming is jaarlijks verplicht om ten minste 1,02% van (de som van) het feitelijk loon van\nde uitzendkrachten die werkzaam zijn in fase 1-2 te besteden aan de bevordering van de duurzame\ninzetbaarheid van de uitzendkracht. De besteding vindt uiterlijk plaats in het kalenderjaar volgend op het\njaar waarvoor de bestedingsplicht geldt.\n2. Het deel van de 1,02% dat niet is besteed aan het bevorderen van duurzame inzetbaarheid van de\nuitzendkracht, draagt de uitzendonderneming af aan de stichting DOORZAAM. De afdracht van het niet-\nbestede deel van de 1,02% vindt uiterlijk twee jaar na het jaar waarvoor de bestedingsverplichting geldt,\nplaats.\n3.  De bestedingsverplichting, inclusief de eventuele afdracht, wordt jaarlijks verantwoord in een specifieke\nparagraaf in de jaarrekening of in een accountantsverklaring*. Op verzoek van de SNCU verstrekt de\nuitzendonderneming de jaarrekening of accountantsverklaring aan de SNCU.\n4.  De bestedingsverplichting en/of verantwoording kan ook op het niveau van het concern van\nuitzendondernemingen plaatsvinden. Onder concern wordt verstaan de groep zoals bedoeld in artikel\n2:24b BW.  \n* De accountantsverklaring voor de bestedingsverplichting duurzame inzetbaarheid geldt met ingang van\nhet kalenderjaar 2020.",
    "2. Tot de allocatiegroep behoren de uitzendkrachten die: \nb. geen startkwalificatie hebben behaald (geen diploma havo-, vwo-niveau, of minimaal mbo-niveau 2) en\neen door de uitzendonderneming aangeboden kwalificerende opleiding gaan volgen. Van een\nkwalificerende opleiding is sprake wanneer de opleiding gericht is op het behalen van een startkwalificatie.",
    "17. De uitzendonderneming informeert de uitzendkracht na 26 gewerkte weken over de mogelijkheden tot\nhet volgen van een Nederlandse taaltraining en faciliteert de taaltraining daar waar mogelijk. De taaltraining\nvalt onder scholing als bedoeld in artikel 30 lid 3 van de cao. \n18. Onder scholing van deze uitzendkracht (zoals bedoeld in artikel 30) vallen in ieder geval de activiteiten\ndie samenhangen met de facilitering van het werk en verblijf."
  ],
  "Homeoffice information": [
    "Artikel 16 Inlenersbeloning\n1. De uitzendkracht heeft recht op de inlenersbeloning, tenzij artikel 33 wordt toegepast. De inlenersbeloning bestaat uit de hierna volgende elementen die elk ten minste gelijk zijn aan de beloning van de werknemer werkzaam in een gelijke of gelijkwaardige functie in dienst van de opdrachtgever*1, waar de uitzendkracht onder leiding en toezicht van die opdrachtgever zijn werkzaamheden verricht:\n... \ni. thuiswerkvergoedingen;.\n...",
    "6.  Bij iedere terbeschikkingstelling is de uitzendonderneming verplicht de sub a. t/m o. genoemde\nelementen schriftelijk aan de uitzendkracht te bevestigen.\n... \nn. de van toepassing zijnde thuiswerkvergoedingen;"
  ]
}