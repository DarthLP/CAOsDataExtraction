{
  "General information": [
    "Cao voor het Verzekeringsbedrijf\n\n1 januari 2022 — 31 december 2023",
    "De cao is overeengekomen voor de duur van twee jaren en loopt van 1 januari 2022 tot en met 31 december 2023.",
    "Partijen De werkgeversorganisatie namens de werkgevers en vakorganisaties namens de werknemers.",
    "Vakorganisaties FNV Finance te Utrecht, \nCNV Vakmensen te Utrecht, \nDe Unie te Culemborg.",
    "Werkgeversorganisatie Het Verbond van Verzekeraars, sector Arbeidsvoorwaarden te Den Haag."
  ],
  "Wage information": [
    "Maandsalaris Het tussen de werkgever en de werknemer overeengekomen bruto maandsalaris op basis van de aan de werknemer op grond van zijn functie toegekende salarisschaal en op basis van de met de werknemer overeengekomen arbeidsduur.",
    "Uurloon Het bruto uurloon voor fulltimers is het vaste jaarsalaris, gedeeld door de jaarlijkse arbeidsduur. Het uurloon voor parttimers wordt berekend door het vaste jaarsalaris om te rekenen naar parttime.",
    "Vast jaarsalaris Het door de fulltimer op jaarbasis feitelijk verdiende bruto salaris op basis van de jaarlijkse arbeidsduur , exclusief de jaarlijkse uitkering, vakantietoeslag en eventuele andere toeslagen.",
    "3.1.1. Indelingscriteria \nDe onderneming met minder dan 100 werknemers en die geen indelingssysteem heeft zoals beschreven in artikel 3.1.2. , moet de werknemers tot en met functie groep 4 naar de aard van de te verrichten werkzaamheden als volgt indelen: \nGroep J \nNieuw aan te stellen werknemers die jonger zijn dan 21 jaar kunnen worden ingedeeld in groep J. \nGroep 1 \nWerknemers die werk doen dat uitsluitend bestaat uit eenvoudige , routinematige taken /werkzaamheden van hetzelfde karakter, waarvoor geen of geen bepaalde vakkennis is vereist. \nGroep 2 \nWerknemers die werk doen van minder routinematig karakter, waarvoor strengere eisen van accuratesse en bepaalde eisen van vakkennis gelden, of werknemers die kantoorwerk doen waarvoor praktijkervaring noodzakelijk is. \nGroep 3 \nWerknemers die werk doen dat onder toezicht meer zelfstandig wordt verricht en/of waarbij in beperkte mate le iding wordt gegeven. \nGroep 4 \nWerknemers die werk doen waarvoor uitgebreide en/of gespecialiseerde vak - en bedrijfskennis nodig is en waarbij in ruimere mate leiding wordt gegeven.",
    "3.2.1. Salarisschalen \nVoor de salarisschalen, zie bijlage 3.2.1. De salarisbedragen zijn het vast jaarsalaris voor fulltimers . Voor parttimers gelden de bedragen naar rato. \nDe werkgever is verplicht om deze salarisschalen te gebruiken wanneer de functies zijn ingedeeld op grond van de criteria in artikel 3.1.1. \n\nWerknemers ontvangen ten minste het minimum salaris dat bij hun salarisgroep en ervaringsjaren hoort. Ervaringsjaren vóór de 21-jarige leeftijd tellen hiervoor niet mee. \nWerknemers in schaal J ontvangen ten minste het salaris dat bij hun leeftijd hoort. \n\nEen salaris boven het maximum gemiddelde salaris is op basis van ervaringsjaren mogelijk voor individuele werknemers van 21 jaar of ouder, mits het totaal van de salarissen per groep niet meer is dan de som van het gemiddelde maximum per groep.",
    "3.2.2. Algemene s alarisverhoging \nDe op 31 januari 2022 geldende salarisschalen en de op 31 januari 2022 geldende salarissen worden per 1 februari 2022 structureel verhoogd met 2,75%. \n\nDe op 31 december 2022 geldende salarisschalen en de op 31 december 2022 geldende salarissen worden per 1 januari 2023 st ructureel verhoogd met 2,75 %.",
    "Bijlage 3.2.1. Salarisschalen \nSalarisschalen per 1 februari 2022\nErvaringsjaren | Groep 1 | Groep 2 | Groep 3 | Groep 4\n--- | --- | --- | --- | ---\n0 | 25.795 | 27.234 | 29.837 | 34.020\n1 | 26.311 | 27.777 | 30.434 | 34.700\n2 | 26.827 | 28.319 | 31.031 | 35.381\n3 | 27.342 | 28.862 | 31.628 | 36.061\n4 | 27.858 | 29.404 | 32.224 | 36.742\n5 | 28.374 | 29.947 | 32.821 | 37.422\n6 | 28.890 | 30.490 | 33.418 | 38.103\n7 | 29.406 | 31.032 | 34.015 | 38.783\n8 | 29.921 | 31.575 | 34.611 | 39.464\n9 | 30.437 | 32.117 | 35.208 | 40.144\n10 | 30.953 | 32.660 | 35.805 | 40.825\n\nJeugdschalen per 1 februari 2022\nLeeftijd | Groep J\n--- | ---\n15 jaar | 7.739\n16 jaar | 8.899\n17 jaar | 10.191\n18 jaar | 12.898\n19 jaar | 15.477\n20 jaar | 20.636",
    "Salarisschalen per 1 januari 2023\nErvaringsjaren | Groep 1 | Groep 2 | Groep 3 | Groep 4\n--- | --- | --- | --- | ---\n0 | 26.505 | 27.983 | 30.657 | 34.956\n1 | 27.027 | 28.541 | 31.272 | 35.655\n2 | 27.560 | 29.100 | 31.886 | 36.354\n3 | 28.082 | 29.658 | 32.501 | 37.053\n4 | 28.615 | 30.217 | 33.115 | 37.752\n5 | 29.137 | 30.775 | 33.730 | 38.451\n6 | 29.670 | 31.334 | 34.344 | 39.151\n7 | 30.212 | 31.892 | 34.959 | 39.850\n8 | 30.735 | 32.451 | 35.573 | 40.549\n9 | 31.257 | 33.009 | 36.188 | 41.248\n10 | 31.800 | 33.568 | 36.802 | 41.947\n\nJeugdschalen per 1 januari 2023\nLeeftijd | Groep J\n--- | ---\n15 jaar | 7.952\n16 jaar | 9.144\n17 jaar | 10.471\n18 jaar | 13.252\n19 jaar | 15.902\n20 jaar | 21.203",
    "3.3. Jaarlijkse uitkering \nDe werknemer die in het voorgaande boekjaar een volledig jaar in dienst is geweest ontvangt een jaarlijkse uitkering, tenzij de bedrijfsresultaten dit naar het oordeel van de werkgever niet toelaten. De jaarlijkse uitkering is 1/12 van het vast jaarsalaris. \n\nBij tussentijdse in - of uitdiensttreding, bij parttimers of wanneer een deel van het boekjaar is gewerkt is deze uitkering naar rato. \n\nWanneer de werknemer recht heeft op een gratificatie, tantième en/of winstdeling wordt de jaarlijkse uitkering daarmee verrekend . Deze jaarlijkse uitkering wordt geacht daar onderdeel van uit te maken.",
    "3.4.1. Vakantietoeslag \nDe werkgever kent een jaarlijkse vakantietoeslag . De vakantietoeslag is 8% van het vast jaarsalaris dat geldt in de maand van uitkeren.",
    "3.4.2. Compensatie voor het werken op zaterdag \nDeze regeling geldt voor werken op zaterdag binnen de gebruikelijke werktijden (zie artikel 1.1.).\n\nDe werknemer krijgt een compensatie voor het werken op zaterdag ter hoogte van zijn uurloon (zie artikel 1.1.) plus een toeslag van 30% van het uurloon."
  ],
  "Pension information": [
    "2.2.2. Beëindiging arbeidsovereenkomst bij pensionering \nDe arbeidsovereenkomst eindigt van rechtswege zonder dat voorafgaande opzegging nodig is wanneer de werknemer de door hem gekozen ingangsdatum van zijn ouderdomspensioen heeft bereikt of uiterlijk op de dag dat de werknemer de AOW -gerechtigde leeftijd bereikt.",
    "5.1.1. Middelloonregeling \nDe middelloonregeling vormt de basis van de pensioenafspraken in de cao. Voor de middelloonregeling, zie bijlage 5.1.1. \n\nDe eigen bijdrage van de werknemers is 6% van de individuele pensioengrondslag.",
    "5.1.2. CDC - of IDC -regeling \nIn afwijking op de middelloonregeling hebben werkgevers de mogelijkheid om te kiezen voor een collectieve beschikbare premieregeling (de CDC -regeling) of voor een individuele beschikbare premieregeling (de IDC -regeling). Voorwaarde is dat deze afwijking met instemming van de OR of van een andere formele vorm van medezeggenschap verkregen wordt. \n\nVoor de CDC -regeling, zie artikel 5.2. \nVoor de IDC -regeling, zie artikel 5.3.",
    "5.1.7. Omzetting \nWanneer de werkgever zijn pensioenverplichtingen heeft ondergebracht bij een bedrijfstakpensioenfonds, een algemeen pensioenfonds of een ondernemings pensioenfonds en wanneer dit pensioenfonds besluit tot omzetting van de pensioenen in aanspraken met een pensioenrichtleeftijd van 68 jaar, geldt voor de werknemer dat alle door hem opgebouwde \npensioen aanspraken actuarieel gelijkwaardig worden omgezet.",
    "5.2. De CDC -regeling \nVoor de inhoud van de collectieve beschikbare premieregeling (de ' Collective Defined Contribution' (CDC) -regeling, zie bijlage 5.2. \n\nDe eigen bijdrage van de werknemer s is 6% van de individuele pensioengrondslag.",
    "5.3. De IDC -regeling \nVoor de inhoud van de individuele beschikbare premieregeling (de 'Individual Defined Contribution' (IDC) -regeling, zie bijlage 5.3.\n\nDe eigen bijdrage van de werknemer s is 3,5% van de individuele pensioengrondslag.",
    "6.4.7. Vervroegd uittreden \nWerknemers mogen drie jaar voor hun AOW -gerechtigde leeftijd onder voorwaarden, op grond van een tijdelijke aanpassing in de Wet op de loonbelasting , met ingang van 1 januari 2021 eerder stoppen met werken , zonder dat dit fiscaal als een RVU (Regeling vervroegd uittreden) belast wordt . \nEen fulltimer die van deze regeling gebruik wil maken heeft recht op de op dat moment geldende maximale fiscaal toegestane vrijstelling. Voor parttimers is dit naar rato. Een parttimer met een individuele arbeidsduur van ten minste 36 uur geldt hier als fulltimer. \nDeze aanpassing is een uitvloeisel van het pensioenakkoord van 2019. \n\nIn aanvulling hierop zijn de volgende bepalingen van toepassing: \n− De werknemer die binnen drie jaar de AOW -gerechtigde leeftijd bereikt, kan van deze regeling gebruik maken. Hiervoor dient hij tenminste 4 maanden van tevoren een schriftelijk verzoek in bij zijn leidinggevende; \n− De werknemer kan alleen gebruik maken van deze regeling wanneer hij bij zijn werkgever ten minste tien jaar in dienst is ; \n− De werknemer bepaalt zelf de duur van de regeling. De leidinggevende gaat met het verzoek akkoord, tenzij er sprake is van zwaarwegende bedrijfsomstandigheden; \n− Indien de werkgever meerdere aanvragen tegelijkertijd ontvangt, heeft hij de mogelijkheid de startdatum van de aanvraag in overleg met de werknemer te verplaatsen dan wel het verzoek af te wijzen ; \n− De werknemer kan desgewenst de vervroegde uittreedregeling aanvullen door bijvoorbeeld het aanvullend pensioen naar voren te halen.",
    "9.3. Aanvulling WW en WGA \nPartijen hebben met elkaar afgesproken om het 3e WW-jaar en de WGA (Werkhervatting Gedeeltelijk Arbeidsgeschikten) aan te vullen conform de afspraken uit het Sociaal Akkoord. \n\nDe bijdragen voor de aanvulling van het 3e WW-jaar en de WGA worden betaald door werknemers. \n\nPartijen continueren de aansluiting bij Stichting PAWW voor de periode van vijf jaar vanaf 1 oktober 2022. Partijen vinden het belangrijk om het vangnet van de Stichting PAWW actief onder de aandacht te brengen van hun achterbannen en vooral ook van werknemers die in aanmerking komen voor een aanvullende uitkering na 2 jaar WW of loongerelateerde WGA. Partijen zullen zich jaarlijks door Stichting PAWW nauwkeurig laten informeren over het gebruik van de regeling.",
    "9.4. Algemene nabestaanden wet (Anw) \nWerkgevers wordt aanbevolen om een faciliteit te bieden zodat de werknemer zich ten gunste van zijn nabestaanden kan verzekeren tegen het niet van toepassing zijn van de Anw. \nWanneer de werknemer hiervan gebruik maakt komt de premie in beginsel ten laste van de werknemer."
  ],
  "Leave information": [
    "3.4.1. Vakantietoeslag \nDe werkgever kent een jaarlijks e vakantietoeslag . De vakantietoeslag is 8% van het vast jaarsalaris dat geldt in de maand van uitkeren. \n\nDe vakantietoeslag is voor werknemers van 21 jaar en ouder altijd ten minste het bedrag van de wettelijke minimum vakantietoeslag. Dit minimum is voor parttimers naar rato. Voor werknemers beneden de leeftijd van 21 jaar wordt voor de vaststelling van de minimumvakantietoeslag een aftrek toegepast conform de percentages die gelden voor de wettelijke minimumjeugdlonen. Zie artikel 16 lid 2 van de Wet minimumloon en minimumvakantiebijslag . \n\nWanneer het dienstverband in het kalenderjaar korter heeft geduurd, wordt de vakantietoeslag naar rato uitgekeerd. \n\nIndien de werknemer in de loop van het kalenderjaar uit dienst gaat en voor zijn vertrek meer vakantietoeslag heeft ontvangen dan waar hij recht op heeft, wordt het verschil bij zijn vertrek verrekend.",
    "4.3.1. Vakantie \nEen fulltimer heeft wettelijk recht op 152 wettelijke vakantie -uren per jaar en daarnaast recht op 48 bovenwettelijke vakantie -uren per jaar. Voor parttimers geldt dit naar rato. Voor de werknemer die in de loop van het jaar in of uit dienst treedt, is dit naar rato. Het aantal uren wordt op halve uren naar boven afgerond. \n\nDe werknemer die in dienst was op 1 januari 2010 bij een werkgever op wie de cao (binnendienst of buitendienst) van toepassing is, heeft een ander aantal vakantiedagen. Zie daarvoor bijlage 4.3.1. \n\nDe werknemer heeft recht op ten minste drie weken aaneengesloten vakantie per jaar. \nDe werkgever kan jaarlijks, uiterlijk voor 1 februari van dat jaar, met instemming van de OR, maximaal één vakantiedag als collectieve vakantiedag vaststellen. \n\nDe werkgever en de werknemer kunnen afspreken dat bovenwettelijke vakantie-uren worden uitbetaald in geld. \n\nDe werknemer die uit dienst gaat, kan ervoor kiezen om een positief saldo aan vakantie-uren uit te laten betalen in geld. Een eventueel negatief saldo wordt verrekend met het salaris.",
    "4.3.2. Vakantie en arbeidsongeschiktheid \nIndien een werknemer ziek wordt tijdens zijn vakantie, moet hij zich direct ziek melden conform de regels in het verzuimprotocol van de onderneming. \n\nDe opbouw van wettelijke en bovenwettelijke vakantie -uren wordt voortgezet tijdens ziekte van de werknemer. \n\nWanneer de werknemer ziek wordt tijdens zijn vakantie , moet hij dat ook zo snel mogelijk doorgeven. Bij terugkomst moet hij een doktersverklaring overleggen. Wanneer dat niet mogelijk is moet hij op andere wijze kunnen aantonen hoe lang hij ziek is geweest, bijvoorbeeld aan de hand van nota's voor een medische behandeling.",
    "4.3.3. Feestdagen \nDe werknemer heeft betaald verlof op een feestdag die een werkdag is. \n\nVoor een overzicht van de feestdagen, zie artikel 1.1. \n\nEen werknemer die vanuit zijn geloofs- of levensovertuiging verlof wil opnemen op een niet-christelijke feest- of gedenkdag, kan hiervoor onbetaald verlof opnemen met een maximum van drie dagen per kalenderjaar.",
    "Feestdagen Nieuwjaarsdag, Goede Vrijdag, Tweede Paasdag, Hemelvaartsdag, Tweede Pinksterdag, Eerste en Tweede Kerstdag, Koningsdag, Bevrijdingsdag (5 mei; één keer per vijf jaar in het lustrumjaar (2020, etc.)).",
    "4.4.1. Bijzonder verlof \nRouwverlof \nDe werknemer heeft recht op rouwverlof met behoud van salaris in de volgende situaties: \n− Bij overlijden van de partner of van een inwonend kind zonder partner: twee kalenderweken. \n− Bij overlijden van een ouder, een uitwonend kind of een kind met partner, inclusief de dag van begrafenis of crematie: twee dagen.\n\n− Wanneer de werknemer ook de begrafenis of crematie moet regelen, de tijd die daarvoor nodig is en maximaal vijf dagen.",
    "Transitieverlof \nWanneer een werknemer een medische behandeling moet ondergaan in verband met geslachtsverandering krijgt hij daarvoor verlof voor de duur van de tijd die hiervoor nodig is. Hij overlegt daarover met de werkgever. Voor het bepalen van de verlofduur kan zo nodig advies worden gevraagd aan de bedrijfsarts.",
    "4.4.2. Arbeid en zorgverlof \nCao-partijen vinden het belangrijk dat de verzekeringssector inclusief is voor alle werknemers. Zij zijn zich ervan bewust dat er gezinnen in allerlei vormen en kleuren bestaan en het voor alle gezinnen belangrijk is dat er ruimte is voor hechting en binding van het gezin, ongeacht de samenstelling ervan. Daarom is in de cao geregeld dat de daadwerkelijke opvoeder(s)/verzorger(s) van een kind aanspraak maken op de diverse verlofvormen in de Wazo en de cao.\n\nDe bepalingen in de Wazo zijn van toepassing , zie de betreffende wettekst. \n\nWaar in de Wazo wordt verwezen naar ouder of kind geldt de omschrijving van ouder en van kind in artikel 1.1.",
    "Zwangerschaps - en bevallingsverlof en adoptieverlof \nBij zwangerschaps- en bevallingsverlof en bij adoptieverlof wordt de uitkering die via de werkgever bij het UWV wordt aangevraagd aangevuld tot 100% van het maand salaris. \n\nWanneer de moeder overlijdt in de periode dat zij recht had op bevallingsverlof heeft de werknemer recht op het overblijvende deel van dit verlof wanneer hij op dat moment als ouder de feitelijke verzorging van het kind op zich neemt. Desgevraagd moet de werknemer aantonen dat hij deze rol op zich heeft genomen.",
    "Geboorteverlof \nDe werknemer als partner heeft recht op geboorteverlof na de geboorte van zijn kind. Dit is betaald verlof en gelijk aan de overeen gekomen arbeidsduur per week. \nHet geboorteverlof heeft geen consequenties voor de pensioenopbouw; deze wordt tijdens het geboorteverlof voortgezet.",
    "Aanvullend geboorteverlof \nPer 1 juli 2020 kunnen partners maximaal vijf weken aanvullend geboorteverlof opnemen. Hiervoor wordt de uitkering die via de werkgever bij het UWV wordt aangevraagd en die 70% van het salaris bedraagt, door de werkgever aangevuld tot 100% van het maand salaris.",
    "Calamiteitenverlof \nWanneer een werknemer calamiteitenverlof opneemt, wordt de helft van de opgenomen tijd afgetrokken van de bovenwettelijke vakantie -uren.",
    "Kortdurend zorgverlof \nBij kortdurend zorgverlof wordt het salaris voor 100% doorbetaald.",
    "Ouderschapsverlof \nWanneer een werknemer ouderschapsverlof opneemt, heeft hij het recht om na afloop daarvan terug te keren in zijn oude functie op basis van de oorspronkelijk overeengekomen arbeidsduur . \n\nTijdens de periode dat hij ouderschapsverlof opneemt blijft de werknemer deelnemer in de pensioenregeling en mag hij blijven deelnemen in de personeelsregelingen alsof zijn arbeidsduur niet is veranderd.",
    "Aanpassing per 2 augustus 2022 \nOp grond van een aanpassing in de Wet arbeid en zorg krijgen ouders die recht hebben op ouderschapsverlof vanaf de datum dat deze aanpassing van de wet in werking treedt, dat is op 2 augustus 2022 , de eerste 9 weken een uitkering via het UWV van 50% van hun salaris , tot 50% van het maximum dagloon. Er is bij de wetgever nog discussie over de vraag of dit 70% moet zijn. Partijen zijn overeengekomen dat de loondoorbetaling , gedurende deze eerste 9 weken vanaf de inwerking treding van deze aanpassing op 2 augustus 2022 , 70% is van het laatst verdiende loon. Wanneer de wetgever zou besluiten om het percentage hoger dan 70% te stellen, wordt het percentage van de wetgever gevolgd.",
    "Langdurend zorgverlof \nLangdurend zorgverlof mag maximaal zes maanden duren, waarbij de werknemer ten minste 20 uur per week blijft werken in zijn huidige functie, tenzij werkgever en werknemer anders overeen komen. \nHet langdurig zorgverlof is onbetaald. \n\nDe werknemer blijft deelnemer aan de pensioenregeling tijdens de periode van zorgverlof op basis van de pensioengrondslag die gold direct voordat hij zorgverlof nam."
  ],
  "Termination information": [
    "2.2.1. Opzegtermijnen \nDe opzegtermijnen zijn conform de wettelijke regeling in artikel 7:672 BW.\n\nTussen werkgever en werknemer kan schriftelijk een langere opzegtermijn dan de wettelijke termijn overeen gekomen worden. Die langere opzegtermijn geldt dan voor de werkgever én voor de werknemer. Wanneer de arbeidsovereenkomst echter vijf jaar of langer heeft geduurd, geldt voor de werkgever altijd ten minste de wettelijke opzegtermijn.",
    "2.2.2. Beëindiging arbeidsovereenkomst bij pensionering \nDe arbeidsovereenkomst eindigt van rechtswege zonder dat voorafgaande opzegging nodig is wanneer de werknemer de door hem gekozen ingangsdatum van zijn ouderdomspensioen heeft bereikt of uiterlijk op de dag dat de werknemer de AOW -gerechtigde leeftijd bereikt.",
    "2.6. Schorsing \nDe werkgever kan de werknemer alleen schorsen wanneer het vermoeden bestaat van een vergrijp dat zo ernstig is , dat dit na onderzoek zou kunnen leiden tot ontslag op staande voet op grond van artikel 7:678 BW . \n\nDeze schorsing duurt maximaal 14 dagen en is met behoud van salaris. \n\nIndien het vermoeden dat tot schorsing heeft geleid onjuist blijkt te zijn, zal de werkgever de werknemer mondeling en schriftelijk volledig rehabiliteren. De inhoud en de wijze van rehabilitatie gebeurt in overleg met de werknemer."
  ],
  "Overtime information": [
    "Gebruikelijke werktijd Maandag tot en met vrijdag tussen 0.7.00 uur en 21.00 uur en zaterdag tussen 08.00 uur en 17.00 uur.",
    "Meerwerk De tijd die de parttimer, in opdracht van de werkgever, werkt buiten de voor hem geldende werktijd tot aan de fulltime arbeidsduur van 38 uur per week.",
    "Overwerk De tijd die de werknemer, in opdracht van de werkgever, werkt boven de arbeidsduur van 38 uur per week.",
    "Ploegendienst Werk dat volgens een bepaald roulatiesysteem wordt gedaan door twee of meer groepen werknemers.",
    "3.4.2. Compensatie voor het werken op zaterdag \nDeze regeling geldt voor werken op zaterdag binnen de gebruikelijke werktijden (zie artikel 1.1.).\n\nDe werknemer krijgt een compensatie voor het werken op zaterdag ter hoogte van zijn uurloon (zie artikel 1.1.) plus een toeslag van 30% van het uurloon.",
    "3.4.3. Meerwerkvergoeding \nDe vergoeding van meerwerk is het uurloon (zie artikel 1.1. ) plus een toeslag voor: \n− Het werkgeversdeel van de pensioenpremie; \n− Vakantiedagen; \n− Vakantietoeslag; \n− Overige vaste salarisonderdelen .",
    "3.4.4 . Overwerk vergoeding \nVoor de vergoeding van overwerk, zie tabel 3.4. 4.\n\nIn de overwerkvergoeding is 8% vakantietoeslag inbegrepen. \n\nVoor het uurloon, zie artikel 1.1. \n\nDe minimumuurloon vergoeding voor overwerk is gebaseerd op het uurloon dat is afgeleid van het vaste jaarsalaris voor werknemers met 0 ervaringsjaren in cao salarisgroep 1. \n\nHet uurloon of minimumuurloon wordt verhoogd met 12% omdat in de cao april 1998 – april 2000 een andere uurloonberekening werd toegepast. \nVrije tijd \nDe werknemer kan er, tenzij er sprake is van bijzondere bedrijfsomstandigheden, voor kiezen om zijn overwerkuren te compenseren met vrije tijd. Deze vrije tijd moet in het eerstvolgende kwartaal worden opgenomen. De overwerkvergoeding (zie tabel 3.4. 4.) wordt dan niet in geld en niet in omgerekende vrije tijd uitgekeerd. \nOveruren, gemaakt op: | Vergoeding\n--- | ---\nMaandag t/m vrijdag tussen 07.00 en 21.00 uur | Uurloon + 25% uurloon\nMaandag t/m vrijdag tussen 00.00 en 07.00 uur en tusssen 21.00 en 24.00 uur | Uurloon + 55% uurloon\nZaterdag tussen 08.00 uur en 17.00 uur | Uurloon + 55% uurloon\nZaterdag tussen 00.00 en 08.00 uur en tussen 17.00 en 24.00 uur | Uurloon + 100% uurloon\nZondagen en feestdagen | Uurloon + 100% uurloon\nTabel 3.4.4. - Overwerkvergoeding",
    "3.4.5. Compensatie voor ploegendienst \nDe werknemer die in ploegendienst werkt krijgt daarvoor een compensatie die bestaat uit een ploegentoeslag, een verkorting van de normale arbeidsduur of uit een combinatie daarvan. \n\nWanneer vakantie wordt opgenomen wordt het salaris inclusief ploegentoeslag doorbetaald . \nDe ploegentoeslag is mede basis voor de hoogte van de loondoorbetaling bij arbeidsongeschiktheid of in geval van arbeidsongeschiktheid de uitkering op grond van artikel 7:629 BW en artikel 8.3., zoals deze gold op het moment voorafgaande aan de vakantie, verlof of arbeidsongeschiktheid .",
    "4.1.1. Jaarlijkse arbeidsduur \nDe jaarlijkse arbeidsduur is de arbeidsduur van een fulltimer . Deze is 1976 uur. \n\nDe fulltimer kan met de werkgever overeen komen dat op jaarbasis 104 uren meer of minder gewerkt wordt. De werk -gerelateerde cao voorwaarden (salaris, vakantietoeslag, jaarlijkse uitkering, pensioen en, bij vermindering, vakantie) worden dan naar rato aangepast. Geldende bedrijfseigen regelingen zullen niet worden aangepast aan de gewijzigde arbeidsduur.",
    "4.2.4. Overwerk \nVoor overwerk, zie artikel 1.1. Werk dat op niet -structurele basis nodig is om de gewone dagtaak af te maken en niet langer duurt dan een half uur is geen overwerk. Duurt dit werk langer dan een half uur, en wordt het uitgevoerd in opdracht van de werkgever, dan geldt ook het eerste half uur als overwerk. \n\nDe werkgever zal het overwerk zoveel mogelijk beperken. \n\nDe werkgever kan de werknemer ver plichten tot overwerk wanneer het bedrijfsbelang dat noodzakelijk maakt. Een werknemer mag echter niet meer dan 6 uur per week en niet meer dan 30 uur per kwartaal overwerken. \n\nDe werkgever zal bij het verplichten tot overwerk, rekening houden met eventuele zorgtaken van werknemers. De werknemer zal met betrekking tot overwerk zoveel als mogelijk is ontzien worden wanneer dat nodig is vanwege zijn individuele belastbaarheid. Deze belastbaarheid zal door de bedrijfsarts moeten worden aangegeven. \n\nDe werkgever zal, zoveel als mogelijk is, een opdracht tot overwerk op die dag voor 12.00 uur aan de werknemer doorgeven. \n\nWanneer het overwerk ten minste twee uur duurt na de normale werktijd en daardoor een maaltijdpauze gemist wordt, zorgt de werkgever voor een maaltijd of geeft hij een redelijke vergoeding voor de kosten ervan.",
    "4.2.5. Ploegendienst \nVoor ploegendienst, zie artikel 1.1. Een ploegendienstregeling wordt vastgesteld met instemming van de OR. \n\nBij een twee- of drie ploegendienst zal in principe geen ploegendienst ingeroosterd worden op zaterdagen buiten de gebruikelijke werktijden, op zondagen en op feestdagen. \n\nDe werknemer zal met betrekking tot ploegendienst zoveel als mogelijk is ontzien worden wanneer dat nodig is vanwege zijn individuele belastbaarheid. Deze belastbaarheid zal door de bedrijfsarts moeten worden aangegeven. \n\nWanneer de werknemer in ploegendienst direct voorafgaand aan of aansluitend aan zijn dienst moet overwerken krijgt hij daarvoor de overwerkvergoeding (zie artikel 3.4.4. ) op basis van het vaste uurloon. \nDe werkgever draagt voor de werknemers in ploegendienst zorg voor een goede, van de werkplek afgescheiden ruimte waar de werknemers tijdens werktijd kunnen pauzeren. \n\nWanneer dat nodig is zorgt de werkgever voor een warme maaltijd of geeft hij een redelijke vergoeding voor de kosten ervan."
  ],
  "Training information": [
    "6.3.2. Opleidingsplan \nDe werkgever stelt als uitwerking van de strategische personeelsplanning een opleidingsplan op waarin onder meer de opleidingsfaciliteiten (zoals tijd en kosten) (zie artikel 6.3.3. ) zijn geregeld. \n\nIn het opleidingsplan wordt in het bijzonder aandacht besteed aan duurzame inzetbaarheid en daarnaast aan de persoonlijke opleidingsplannen van de werknemers, opleidingen, loopbaanchecks en functie -invulling.",
    "6.3.3. Opleidingsfaciliteiten \nVoor de opleidingsfaciliteiten, zoals studietijd en studiekosten, gelden de volgende uitgangspunten: \n− Werkinstructie voor de huidige functie vindt plaats in werktijd; \n− De werkgever betaalt in beginsel kosten die verband houden met opleidingen ten behoeve van de huidige of eerstvolgende functie van de werknemer; \n− De werkgever en de werknemer dragen samen bij in de kosten en studietijd voor preventieve opleidingen ; dit zijn opleidingen die zijn gericht op het voorkomen van verlies van werkgelegenheid van de werknemer in de toekomst. Hiervoor geldt dat ten minste de helft van de voor de opleiding benodigde tijd onder werktijd valt. \n− Wanneer de functie van de werknemer vervalt als gevolg van een reorganisatie betaalt de werkgever de kosten voor het volgen van een opleiding voor een andere functie. Daarnaast wordt de opleiding als dat enigszins mogelijk is onder werktijd gedaan.",
    "6.4.1. Verantwoordelijkheden van de werknemer \nDe werknemer heeft recht op scholing en training en is in de eerste plaats zelf verantwoordelijk voor zijn eigen inzetbaarheid. Van hem wordt verwacht dat hij daartoe aan opleidingen en trainingen zal deelnemen en zelf initiatieven onderneemt. \n\nHij moet ernaar streven opleidingen en trainingen met succes te voltooien. \nIndien hij niet bereid is de noodzakelijke opleidingen en trainingen te volgen, zal hij de eventuele consequenties daarvan voor zijn loopbaan moeten aanvaarden.",
    "6.4.2. Persoonlijk ontwikkelingsplan \nDe werkgever stimuleert de werknemer een persoonlijk ontwikkelingsplan op te stellen dat aansluit op zijn individuele ontwikkelings- en scholingsbehoefte. In het plan komen competenties, kennis, vaardigheden en gedrag aan de orde. \n\nIn het persoonlijk ontwikkelingsplan wordt aandacht geschonken aan aspecten die raken aan de duurzame inzetbaarheid van de werknemer, mede gelet op de verblijfsduur van de werknemer in de huidige functie en mogelijke toekomstige verandering van de functie (waaronder de functie -inhoud en het mogelijk vervallen van de functie). Hierbij moet onder meer worden gedacht aan het, indien voor de individuele werknemer noodzakelijk, ruimer toekennen van onder meer opleidingen, trainingen en ontwikkelingstrajecten en tijd die daarvoor nodig is, evenals het volgen van stages.",
    "Loopbaanscan \nIedere werknemer krijgt de mogelijkheid om eenmaal in de drie jaar , op kosten van de werkgever, in het kader van zijn persoonlijk ontwikkelingsplan een toekomstgerichte loopbaanscan te doen. \nArbeidsmarktwaardescan \nBij elke vijf jaar verblijfsduur in dezelfde functie, zal de werknemer een scan doen die inzicht geeft in de arbeidsmarktwaarde van de werknemer binnen en buiten de verzekeringsbranche. \nEVC traject \nIndien de werknemer niet beschikt over een diploma op het niveau waarop hij een functie vervult, wordt in het gesprek over het persoonlijk ontwikkelingsplan in ieder geval besproken of deelname aan een EVC (Erkenning van eerder verworven compententies ) procedure toegevoegde waarde heeft.",
    "6.4.4. Duurzame inzetbaarheidsbudget \nPartijen vinden het belangrijk dat werknemers zich elk jaar bijscholen en zich blijven ontwikkelen. De werknemer kan daartoe ieder kalenderjaar gebruik maken van een individueel budget van € 750,= dat is bedoeld voor maatregelen op het gebied van duurzame inzetbaarheid, zoals opleidingen . \n\nDe werknemer kan met het budget gerichte trainingen en ontwikkeltrajecten financieren op het gebied van duurzame inzetbaarheid zowel binnen als buiten de sector. Tevens kan de werknemer hiermee een persoonlijk loopbaangesprek, een loopbaanscan of een financiële foto . Dat kan bij een daartoe gecertificeerde adviseur financieren . \n\nHet budget wordt niet in geld uitgekeerd en vervalt indien en voor zover de werknemer hiervan geen gebruik heeft gemaakt binnen het kalenderjaar . Het budget kan niet gespaard worden. De startdatum van de gekozen training of het ontwikkeltraject moet ieder jaar liggen voor 30 november . \n\nAan het budget is één duurzame Inzetbaarheidsdag gekoppeld die aan werknemer wordt toegekend om te werken aan inzetbaarheid. De werknemer kan deze dag inzetten voor gerichte trainingen en ontwikkeltrajecten op het gebied van duurzame inzetbaarheid, zowel binnen als buiten de sector, of om een persoonlijk loopbaangesprek aan te gaan.",
    "6.4.6. Voorbereiding op aanstaande pensionering \nDe werknemer die bijna met pensioen gaat kan in het jaar voorafgaand aan het jaar waarin hij met pensioen gaat deelnemen aan cursussen ter voorbereiding op zijn pensionering. Hiervoor krijgt hij vier dagen betaald verlof. De kosten voor de cursussen worden vergoed tot maximaal € 1.000,=. Voorwaarde is wel dat de cursus plaatsvindt in Nederland en wordt georganiseerd door een erkend en gecertificeerd opleidingsinstituut .",
    "6.4.8. Duaal leren \nDe werkgever zal met een werknemer die bij hem in dienst treedt, wanneer deze een opleiding in het kader van het leerlingwezen zal kunnen afronden voordat hij 27 jaar wordt, op zijn verzoek een leerovereenkomst aangaan. \nDe werkgever stelt deze werknemer in de gelegenheid om, met behoud van salaris, de door het betreffende ROC opgedragen activiteiten uit te voeren en examens af te leggen. \n\nDe werkgever geeft deze werknemer maximaal één dag per week betaald verlof voor het volgen van zijn onderwijs tijdens werktijd.",
    "6.4.12. Carrièreswitch regeling \nMet de carrièreswitch regeling kunnen werknemers een nieuwe wending geven aan hun carrière, wordt duurzame inzetbaarheid gestimuleerd en krijgen zij de ruimte om een overstap te maken naar een andere sector. \nVoor de tekst van de regeling, zie bijlage 6.4.12.",
    "6.4.13. Leerrekening \nCao-partijen zijn overeen gekomen om gedurende de looptijd van de cao een studie te doen naar de leerrekening. Deze studie zal worden uitgevoerd door de paritaire Werkgroep Samenhangend inzetbaarheidsbeleid."
  ],
  "Homeoffice information": [
    "4.2.2. Tijd - en plaatsonafhankelijk werken (TPOW) \nWanneer een onderneming TPOW als werkmethode inzet gelden de volgende randvoorwaarden met inachtneming van een goede balans tussen het belang van de klant, de organisatie en de werknemer: \n\n− Tijd- en plaatsonafhankelijk werken is geen recht of plicht, maar een mogelijkheid om flexibel te werken qua werktijd of werklocatie; \n− De werknemer en werkgever maken afspraken over: \no De mate en frequentie waarin een werknemer tijd - en plaatsonafhankelijk werkt; \no De onderlinge bereikbaarheid; \no De locatie waar de werkzaamheden worden uitgevoerd en eventuele werktijden die buiten de reguliere kantoortijdtijden vallen. \n− De bepalingen van het werktijden kader (zie artikel 4.2.1. ) blijven van toepassing; \n− De overwerkregeling (zie artikel 4.2.4. ), de overwerkvergoeding (zie artikel 3.4.4. ) en de compensatie voor het werken op zaterdag (zie artikel 3.4.2. ) zijn niet van toepassing indien de werknemer zijn werktijd op eigen initiatief verschuift naar een tijdvak buiten het werktijdenkader; \n− Er moet voldoende aandacht worden besteed aan de organisatie van het werk, de balans tussen werk en privé, het nemen van pauzes, het omgaan met werkdruk, de sociale samenhang binnen de organisatie en het duurzame inzetbaarheidsbeleid; \n− De werkgever wijst de werknemer die tijd - en plaatsonafhankelijk werkt nadrukkelijk op de Arbonormen voor de werkplek buiten kantoor. De inrichting van de Arboproof (thuis)werkplek valt onder de zorgplicht en verantwoordelijkheid van de werkgever. De werknemer zal zich daarbij inspannen om aan de Arbonormen te voldoen .",
    "Bij het invoeren van TPOW wordt in overleg met de OR of PVT een regeling opgesteld die aan de volgende voorwaarden moet voldoen: \n− Het verstrekken van een vergoeding en/of middelen voor het inrichten van de werkplek en het thuiswerken. Voorbeelden zijn dagvergoedingen, vergoedingen voor het inrichten van de werkplek thuis, telefoon en/ of internetaansluiting en reiskostenvergoedingen; \n− Instructie over de inrichting van de werkplek op basis van de wettelijke Arbonormen; \n− Communicatie - en/of IT voorzieningen die verstrekt worden; \n− Aandacht voor de fiscale aspecten rond TPOW; \n− Beschrijven van voorbeeldsituaties waarin TPOW niet wordt toegepast; \n− Beschrijven van voorbeeldsituaties waarin werknemers verplicht kunnen worden op geplande thuiswerkdagen alsnog op kantoor te komen; \n− Beschrijven van voorbeeldsituaties waarin de regeling niet wordt toegepast; \n− Bepalingen over de evaluatie en bijstelling van de regeling. \n\nBovenstaande voorwaarden aan een TPOW-regeling zijn uitgewerkt in een modelregeling, die door de werkgever gebruikt kan worden. Voor de modelregeling, zie bijlage 4.2.2."
  ]
}