{
  "General information": [
    "CAO Sport\n\n01-01-2016 T/M 31-12-2018",
    "Artikel 50 Duur van de CAO Sport\nDeze cao treedt in werking op 1 januari 2016 en eindigt, zonder dat daartoe enige opzegging is vereist, van rechtswege op 31 december 2018."
  ],
  "Wage information": [
    "Artikel 9 Functiewaardering\n1. Onderdeel van deze cao is het IFA-functiewaarderingssysteem (IFA-FWS) en de Functieniveaumatrix (FNM), die te vinden is op www.sportwerkgever.nl.\n2. De functie van de werknemer is of wordt aan de hand van het IFA-FWS en de FNM door de werkgever ingedeeld in een functiefamilie en het daarbij behorende functieniveau. Bij elk functieniveau hoort een salarisschaal met een aanvangs- en een eindsalaris. De hoogte van het salaris van de werknemer wordt in overleg door werkgever en werknemer vastgesteld en ligt tussen het aanvangs- en eindsalaris, of is gelijk aan het aanvangs- of eindsalaris, van de salarisschaal. De salarisschalen zijn opgenomen in Bijlage I en II van deze cao.\n3. De werknemer ontvangt een schriftelijke mededeling van de bij zijn functie horende salarisschaal en het met de werkgever overeengekomen salaris.\n4. De werknemer die bezwaar wil maken tegen de indeling van de functie of de gevolgde procedure kan gebruik maken van de bezwaarprocedure zoals opgenomen in Bijlage III van deze cao.",
    "Artikel 10 Indeling en inpassing in schalen\n1. De werknemer wordt bij indiensttreding ingedeeld in de bij zijn functie behorende salarisschaal en ontvangt bij indiensttreding het aanvangssalaris van die salarisschaal, tenzij in de arbeidsovereenkomst is vastgelegd dat hij in de naastliggende lagere schaal is ingeschaald (voor maximaal 1 jaar).\n2. De hoogte van het salaris binnen een volgens lid 1 van dit artikel bepaalde salarisschaal wordt mede bepaald door de mate en hoedanigheid van de ervaring van de werknemer.",
    "Artikel 11 Vaste periodieke beloning\n1. Na de indeling in de juiste schaal en de vaststelling van de hoogte van het salaris conform de artikelen 9 en 10 ontvangt de werknemer jaarlijks een periodiek van 2,5%.\n2. De toekenning van een periodiek is gebaseerd op een normale functievervulling en vindt gewoonlijk per 1 januari van elk jaar plaats. Bij een minder dan normale beoordeling kan maximaal tweemaal een periodiek worden onthouden.\n3. Indien na 30 juni van enig jaar indiensttreding plaatsvindt, bestaat er géén recht op de toekenning van een periodiek per eerstvolgende 1 januari.",
    "Toelichting\nBij normaal functioneren (op de norm) wordt elk jaar een periodiek toegekend. Bij slecht functioneren (onder de norm) kan maximaal twee jaar achter elkaar toekenning van een periodiek worden onthouden. Bij zeer goed functioneren (boven de norm) staat het de werkgever vrij om naast de vaste periodiek een extra beloning toe te kennen. De werkgever kan aan deze aanvullende beloning een eigen invulling geven.\nVanaf 1 januari 2016 heeft de werkgever de keuze uit het beloningssysteem van artikel 11 (vaste periodieke beloning) of een daarvan op grond van artikel 12 afwijkend beloningssysteem. Een afwijkend beloningssysteem kan bestaan uit het prestatiegerichte beloningssysteem van artikel 12 lid 2 of een geheel eigen systeem op grond van artikel 12 lid 4.\nHet salaris dat de werknemer in 2016 ontvangt, is vastgesteld op basis van de arbeidsvoorwaarden die golden vóór 1 januari 2016. Als dit salaris onder het aanvangssalaris van de salarisschaal voor 2016 (zie Bijlage I) zou komen te liggen, wordt het salaris opgehoogd tot het aanvangssalaris. Elke werknemer dient immers minimaal het aanvangssalaris van zijn salarisschaal te verdienen. Voorbeeld: de werknemer die in 2015 het aanvangssalaris van zijn schaal ontving en in 2015 normaal heeft gefunctioneerd, ontvangt per 1 januari 2016 een trede (periodiek) extra. Dit salaris kan echter onder het nieuwe aanvangssalaris van de betreffende schaal liggen, doordat de aanvangssalarissen van de meeste schalen zijn opgehoogd. In dat geval ontvangt de werknemer per 1 januari 2016 het nieuwe aanvangssalaris van zijn schaal. Een salaris dat daaronder ligt is namelijk nietig.\nVoor werknemers die in 2015 in de laatste trede van hun schaal zaten geldt het volgende. Per 1 januari 2016 ontvangen zij bovenop hun salaris van 2015 de tussen cao-partijen afgesproken jaarlijkse loonstijging (indexering). Dat in verschillende schalen per 1 januari 2016 het eindsalaris is opgehoogd (zie ook toelichting artikel 10) heeft op het salaris voor 2016 van deze werknemers geen invloed. Deze verhoging van de eindsalarissen zorgt er vanzelfsprekend wel voor dat het salaris van deze werknemers per 1 januari 2017 wél verder kan doorgroeien met het van toepassing zijnde percentage. Dat percentage is afhankelijk van de resterende ruimte in de salarisschaal, het geldende beloningssysteem en het functioneren of de prestaties van de werknemer.\nVoorbeeld: het eindsalaris van schaal 7 is per 1 januari 2016 met 2% verhoogd. De werknemer die in 2015 in de laatste trede van schaal 7 zat en op wie het beloningssysteem met vaste periodieken van toepassing is, zou bij goed functioneren per 1 januari 2017 een periodiek ontvangen van 2,5%. Zijn salarisschaal biedt daarvoor alleen geen ruimte. De verhoging kan daarom in dit voorbeeld maximaal 2% zijn.",
    "Artikel 12 Afwijkend beloningssysteem\n1. De werkgever kan van het vaste periodieke beloningssysteem van artikel 11 afwijken door het toepassen van het in het tweede lid van dit artikel genoemde beloningssysteem of een systeem zoals bedoeld in het vierde lid van dit artikel. Een afwijking kan alleen plaatsvinden met schriftelijke instemming van een voldoende functionerende ondernemingsraad of voldoende functionerende personeelsvertegenwoordiging zoals die op grond van artikel 44 van deze cao moet worden ingesteld. Bij een werkgever met minder dan 10 werknemers kan een afwijking alleen plaatsvinden met schriftelijke instemming van een voldoende functionerende personeelsvergadering.\n2. Na de indeling in de juiste schaal en de vaststelling van de hoogte van het salaris conform de artikelen 9 en 10, wordt het salaris van de werknemer, afhankelijk van zijn beoordeling, en afhankelijk van de ruimte in zijn schaal, jaarlijks verhoogd. De bedoelde prestatiegerelateerde beloningen bedragen:\na. 0% verhoging bij prestatie en beoordeling onder de norm;\nb. 2,5% verhoging bij prestatie en beoordeling op de norm, en;\nc. 4% verhoging bij prestatie en beoordeling boven de norm.",
    "Artikel 13 Promotie en herwaardering\n1. De werknemer die wordt geplaatst in een hoger ingedeelde functie, wordt in de bijpassende hogere salarisschaal ingedeeld met ingang van de maand waarin de overplaatsing in de hogere functie heeft plaatsgevonden.\n2. De werknemer wordt in de hogere salarisschaal ingedeeld met het salaris dat de werknemer genoot in de lagere functie en ontvangt een loonsverhoging van 3,5%.\n3. Ingeval de functie door herwaardering wordt ingedeeld in een hogere salarisschaal wordt de werknemer ingedeeld in de hogere schaal met het salaris dat hij genoot in de lagere salarisschaal. De loonsverhoging vermeld in het vorige lid is hierbij niet van toepassing.\n4. Dit artikel is niet van toepassing indien binnen een organisatie een eigen beloningssysteem geldt in de zin van artikel 12 lid 4 van deze cao.",
    "Artikel 14 Waarneming\n1. Bij tijdelijke waarneming gedurende een periode langer dan zes weken blijft de werknemer ingeschaald in zijn eigen functie - schaal en ontvangt de werknemer gedurende de waarneming een toeslag van 3,5%.\n2. Bij tijdelijke waarneming gedurende een periode langer dan zes maanden wordt de werknemer gedurende de waarneming ingeschaald in de salarisschaal behorende bij de functie die waargenomen wordt. Dit gebeurt naar rato van de omvang van de waarneming. De werknemer wordt daarbij in de betreffende salarisschaal ingedeeld met het salaris dat de werknemer genoot in de eigen functie en ontvangt gedurende de waarneming een loonsverhoging van 3,5%.\n3. Dit artikel is niet van toepassing indien binnen een organisatie een eigen beloningssysteem geldt in de zin van artikel 12 lid 4 van deze cao.",
    "Artikel 16 Salarissen\n1. De salarisschalen worden per 1 januari 2016, 1 januari 2017 en 1 januari 2018 structureel verhoogd met 1,15 %.\n2. Werknemers ontvangen in december 2016 een bruto eindejaarsuitkering van € 600,-, in december 2017 € 750,- en december 2018 € 900,-. Deze eindejaarsuitkeringen worden naar evenredigheid van de omvang van het dienstverband en datum indiensttreding van de werknemer uitbetaald. De eindejaarsuitkering is niet van toepassing op werknemers die al een 13e maand van hun werkgever ontvangen.",
    "Bijlage I Salarisschalen CAO Sport\nSalarisschalen CAO Sport\n2016\nSchaal Aanvang Einde\n1 € 1.705 € 1.954\n2 € 1.761 € 2.038\n3 € 1.838 € 2.164\n4 € 1.934 € 2.457\n5 € 2.053 € 2.753\n6 € 2.302 € 3.120\n7 € 2.593 € 3.496\n8 € 2.812 € 3.868\n9 € 3.120 € 4.319\n10 € 3.473 € 4.887\n11 € 3.868 € 5.514\n12 € 4.364 € 6.223\n13 € 4.908 € 7.001\n14 € 5.485 € 7.842\n2017\nSchaal Aanvang Einde\n1 € 1.725 € 1.976\n2 € 1.781 € 2.061\n3 € 1.859 € 2.189\n4 € 1.956 € 2.485\n5 € 2.077 € 2.784\n6 € 2.328 € 3.156\n7 € 2.623 € 3.536\n8 € 2.844 € 3.913\n9 € 3.156 € 4.369\n10 € 3.513 € 4.943\n11 € 3.913 € 5.577\n12 € 4.414 € 6.295\n13 € 4.964 € 7.082\n14 € 5.548 € 7.931\n2018\nSchaal Aanvang Einde\n1 € 1.745 € 1.999\n2 € 1.801 € 2.085\n3 € 1.880 € 2.214\n4 € 1.978 € 2.514\n5 € 2.101 € 2.816\n6 € 2.355 € 3.192\n7 € 2.653 € 3.577\n8 € 2.877 € 3.958\n9 € 3.192 € 4.419\n10 € 3.553 € 5.000\n11 € 3.958 € 5.641\n12 € 4.465 € 6.367\n13 € 5.021 € 7.163\n14 € 5.611 € 8.022",
    "Bijlage II Salarisschalen KNVB\nSalarisschalen KNVB\n2016\nSchaal Aanvang Einde\n4 € 1.821 € 2.317\n5 € 2.013 € 2.668\n6 € 2.222 € 2.978\n7 € 2.423 € 3.333\n8 € 2.687 € 3.738\n9 € 3.012 € 4.195\n10 € 3.324 € 4.636\n11 € 3.655 € 5.048\n12 € 4.020 € 5.514\n13 € 4.484 € 6.096\n2017\nSchaal Aanvang Einde\n4 € 1.842 € 2.344\n5 € 2.036 € 2.699\n6 € 2.248 € 3.012\n7 € 2.451 € 3.371\n8 € 2.718 € 3.781\n9 € 3.047 € 4.243\n10 € 3.362 € 4.689\n11 € 3.697 € 5.106\n12 € 4.066 € 5.577\n13 € 4.535 € 6.166\n2018\nSchaal Aanvang Einde\n4 € 1.863 € 2.371\n5 € 2.059 € 2.730\n6 € 2.274 € 3.047\n7 € 2.479 € 3.410\n8 € 2.749 € 3.824\n9 € 3.082 € 4.292\n10 € 3.401 € 4.743\n11 € 3.740 € 5.165\n12 € 4.113 € 5.641\n13 € 4.587 € 6.237",
    "g. Maandsalaris: het bruto schaalsalaris per maand, zoals opgenomen in Bijlage I en II van deze cao."
  ],
  "Pension information": [
    "Artikel 5 Beëindiging dienstverband\n3. Het dienstverband tussen de werkgever en werknemer eindigt van rechtswege op de dag waarop de werknemer de voor hem geldende pensioengerechtigde leeftijd in de zin van de Algemene Ouderdomswet heeft bereikt, zonder dat hiertoe enige opzegging is vereist. Werkgever en werknemer kunnen, conform artikel 7:669 lid 4 Burgerlijk Wetboek, in de arbeidsovereenkomst van deze bepaling afwijken.",
    "Artikel 25 Pensioenen\n1. De pensioenvoorziening is geregeld via de verplichtstelling van PFZW.\n2. Indien de werkgever onder de verplichtstelling van PFZW valt, wordt de pensioenpremie tussen de werkgever en werknemer op fiftyfifty basis verdeeld.\n3. In de organisatie van de werkgever waarbij de verplichtstelling van PFZW niet aan de orde is, bestaat een eigen pensioenregeling.",
    "Toelichting\nIn de CAO Sport is de pensioenvoorziening geregeld via de verplichtstelling van PFZW. Dit houdt in dat de werkgever een pensioen moet realiseren.\nOp de site van PFZW kan het Pensioenreglement worden gedownload. Ten aanzien van de verplichtstelling kent het pensioenreglement van PFZW de volgende werkingssfeer. “Onder werkgever wordt verstaan de rechtspersoon, werkzaam op landelijk, regionaal en/of provinciaal niveau, die zich ten doel stelt zonder winstoogmerk faciliteiten te verschaffen voor de sportbeoefening in de ruimste zin, dan wel deze sportbeoefening te bevorderen.”\nIn het pensioenreglement PFZW wordt daarnaast onder werknemer verstaan, ieder die een arbeidsovereenkomst volgens het Burgerlijk Wetboek heeft met een werkgever, uitgezonderd:\n■ de werknemers die de 15-jarige leeftijd nog niet hebben bereikt en de werknemers die de pensioengerechtigde leeftijd in de zin van de Algemene Ouderdomswet hebben bereikt;\n■ de werknemers die ingevolge enige beschikking krachtens artikel 2 van de Wet verplichte deelneming in een bedrijfstakpensioen 2000 (Stb. 2000, 628) dan wel krachtens artikel 3 van de Wet verplichte beroepspensioenregeling (Stb. 2005, 526), zoals die beschikking luidt op de datum waarop de werknemers van de betreffende categorie van instellingen de deelneming in het fonds is verplicht gesteld, reeds verplicht zijn tot deelneming in een ander bedrijfstakpensioenfonds dan wel in een beroepspensioenregeling;\n■ de werknemers die een dagopleiding volgen en uitsluitend gedurende hun school- en studievakanties werkzaam zijn voor een periode niet langer dan maximaal 6 weken achtereen en niet meer dan in totaal 60 dagen per kalenderjaar;\n■ de werknemers die zijn aan te merken als directeur grootaandeelhouder in de zin van de Pensioenwet.\nUitgezonderd van het werknemersbegrip zijn in de sportsector verder:\n■ scheidsrechters in dienst van de KNVB;\n■ sporttechnisch kader in dienst van een provinciaal sportservicebureau, die bij een lokale vereniging te werk zijn gesteld.\nCheck het pensioenreglement op de website www.pfzw.nl op de huidige tekst van de verplichtstelling voor de sportsector.",
    "Artikel 34 Arbeid en zorgverlof\n2. De werknemer die gebruik wenst te maken van ouderschapsverlof op grond van het bepaalde in artikel 6:1 Wet Arbeid en Zorg zal dit tijdig, doch in ieder geval uiterlijk 2 maanden voor ingangsdatum van het verlof, schriftelijk aan de werkgever mededelen. De pensioenopbouw zal door het ouderschapsverlof niet nadelig beïnvloed worden. Zowel de werknemers- als de werkgeverspensioenbijdrage blijven gebaseerd op het oorspronkelijke salaris."
  ],
  "Leave information": [
    "Artikel 18 Vakantietoeslag\n1. De werknemer heeft recht op vakantietoeslag ten bedrage van 8% van zijn bruto jaarsalaris. De referteperiode voor de vakantietoeslag loopt van 1 juni van het direct voorafgaande jaar tot en met 31 mei van het uitkerende jaar. De vakantietoeslag wordt in de maand mei van het vakantiejaar uitbetaald.\n2. Het minimum in de vakantietoeslag bedraagt 8% van twaalf maal het maximumsalaris van schaal 2 per 1 januari van het betreffende kalenderjaar. Het minimum van de vakantietoeslag bedraagt bij een voltijd dienstverband voor het jaar 2016: € 1.955,67, voor 2017: € 1.978,16 en voor 2018: € 2.000,91.\n3. Wanneer de werknemer een deel van de referteperiode in dienst is geweest, dan wel in die referteperiode of een deel daarvan in deeltijd heeft gewerkt, heeft de werknemer naar evenredigheid recht op de vakantietoeslag over de referteperiode. Dit lid is van overeenkomstige toepassing op lid 2 van dit artikel.\n4. In de vakantietoeslag zijn begrepen de eventuele vakantie-uitkeringen krachtens de sociale verzekeringswetgeving.",
    "Artikel 29 Jaarurensystematiek en vakantie\n1. De werkgever dient met instemming van de ondernemingsraad of personeelsvertegenwoordiging een vakantieregeling te hebben.\n2. De werknemer heeft per kalenderjaar recht op vakantie met behoud van salaris van 182,4 uur (24 dagen), waarvan 152 uur wettelijke vakantie.\n3. Afhankelijk van de leeftijd die de werknemer in het desbetreffende vakantiejaar bereikt, heeft hij recht op een aantal dagen extra bovenwettelijke vakantie met behoud van salaris volgens de hierna volgende tabel:\n2016\nleeftijd extra dagen vakantie\n40 + 6 mnd t/m 44 jaar + 6 mnd 7,6 uur 1 dag\n45 + 6 mnd t/m 49 jaar + 6 mnd 15,2 uur 2 dagen\n50 + 6 mdn t/m 54 jaar + 6 mnd 22,8 uur 3 dagen\n55 + 6 mnd t/m 59 jaar + 6 mnd 30,4 uur 4 dagen\n60 jaar + 6 mnd en ouder 38 uur 5 dagen\n2017\nleeftijd extra dagen vakantie\n40 + 9 mnd t/m 44 jaar + 9 mnd 7,6 uur 1 dag\n45 + 9 mnd t/m 49 jaar + 9 mnd 15,2 uur 2 dagen\n50 + 9 mdn t/m 54 jaar + 9 mnd 22,8 uur 3 dagen\n55 + 9 mnd t/m 59 jaar + 9 mnd 30,4 uur 4 dagen\n60 jaar + 9 mnd en ouder 38 uur 5 dagen\n2018\nleeftijd extra dagen vakantie\n41 t/m 45 jaar 7,6 uur 1 dag\n46 t/m 50 jaar 15,2 uur 2 dagen\n51 t/m 55 jaar 22,8 uur 3 dagen\n56 t/m 60 jaar 30,4 uur 4 dagen\n61 jaar en ouder 38 uur 5 dagen\n4. Wanneer de werknemer een deel van het kalenderjaar in dienst is (geweest), dan wel in het kalenderjaar of een deel daarvan in deeltijd heeft gewerkt, heeft de werknemer naar evenredigheid recht op de in lid 2 en 3 genoemde vakantie.\n5. Indien vakantie-uren worden opgenomen op een dag waarop volgens de individuele werktijdregeling een bepaald aantal uren zou worden gewerkt, dan wordt dit aantal uren geregistreerd als vakantie.\n6. De werkgever stelt de werknemer in staat twee dagen per jaar op te nemen ter viering van een godsdienstige niet-christelijke feestdag, waarbij de werkgever zich niet kan beroepen op zwaarwichtige redenen.\n7. De werkgever stelt de tijdstippen van aanvang en einde van de vakantie vast overeenkomstig de wensen van de werknemer, tenzij gewichtige redenen zich daartegen verzetten.\n8. De werknemer kan maximaal 38 uur vakantie-uren (5 dagen) meenemen naar het eerste en tweede kwartaal van het volgende kalenderjaar. Bij overschrijding van dit maximum spreken werkgever en werknemer een regeling af, teneinde werknemer de niet opgenomen vakantie-uren te laten genieten voor (de wettelijke vervaltermijn van) 1 juli van dat jaar.\n9. De werkgever kan met instemming van de ondernemingsraad of personeelsvertegenwoordiging tussen Kerstmis en Nieuwjaar vakantiedagen collectief aanwijzen.",
    "Artikel 30 Jaarurensystematiek en feest- en gedenkdagen\nOnder feestdagen wordt verstaan: Nieuwjaarsdag, de beide Paasdagen, Hemelvaartsdag, de beide Pinksterdagen, de beide Kerstdagen, Goede Vrijdag, Koningsdag en Nationale Bevrijdingsdag in lustrumjaren.",
    "Artikel 31 Jaarurensystematiek en ziekte / arbeidsongeschiktheid\n3. Indien de werknemer zijn arbeid ten gevolge van zwangerschaps- en bevallingsverlof niet verricht, geldt de gemiddelde contractuele arbeidsduur.",
    "Artikel 32 Betaald verlof in verband met bijzondere gebeurtenissen\n1. In dit artikel wordt verstaan onder betaald verlof het in de individuele werktijdregeling of rooster door de werknemer op grond van dit artikel op te nemen aantal uren waarop geen arbeid hoeft te worden verricht. Deze uren tellen mee bij de vaststelling van de totale arbeidsduur.\n2. De werkgever stelt de werknemer in de gelegenheid om deel te nemen aan de hierna vermelde gebeurtenissen gedurende de bij die gebeurtenissen vermelde periode. Voor zover de gebeurtenis samenvalt met een werkdag, verleent de werkgever betaald verlof:\na. van de dag van overlijden tot en met de dag van de begrafenis/crematie bij overlijden van de partner of van een tot het gezin behorend kind, pleeg- of aangetrouwd kind van de werknemer, alsmede bij overlijden van één zijner ouders of stief/-pleegouders;\nb. gedurende twee dagen of diensten bij overlijden of begrafenis/crematie van de niet onder sub a van dit lid genoemde kinderen. Indien de werknemer belast is met de begrafenis zal het bijzonder verlof worden uitgebreid tot 4 dagen;\nc. gedurende de dag of dienst op de dag van de begrafenis/crematie van grootouders, grootouders der partner, kleinkinderen, broers, zusters, schoonouders, schoonzoons, schoondochters, zwagers en schoonzusters. Indien de werknemer belast is met de begrafenis zal het bijzonder verlof worden uitgebreid tot 4 dagen;\nd. gedurende vier dagen of diensten bij zijn huwelijk, te weten de dag van het huwelijk en de daarop volgende drie dagen;\ne. gedurende de dag of dienst bij huwelijk van één zijner kinderen, pleegkinderen, kleinkinderen, broers, zusters, ouders en schoonouders, zwagers en schoon zusters;\nf. gedurende de dag of dienst bij 25-, 40- en 50-jarig huwelijk van de werknemer, diens ouders of schoonouders;\ng. gedurende een door de werkgever naar billijkheid te bepalen tijdsduur tot een maximum van twee dagen of diensten, indien de werknemer ten gevolge van de vervulling van een buiten zijn schuld bij of krachtens de wet persoonlijk opgelegde verplichting verhinderd is zijn arbeid te verrichten, mits deze vervulling niet in zijn vrije tijd kan geschieden en onder aftrek van de vergoeding voor salarisderving, welke hij van derden zou kunnen ontvangen;\nh. gedurende één dag of dienst bij het 10-, 25- en 40-jarig dienstjubileum van de werknemer;\ni. gedurende een door de werkgever naar billijkheid te bepalen tijdsduur tot een maximum van 2,5 uren voor het noodzakelijk bezoek aan dokter c.q. specialist, voor zover dit niet in de vrije tijd van de werknemer kan geschieden. De werkgever kan in uitzonderingsgevallen langer verzuim toestaan. Bij gebleken misbruik vindt er geen doorbetaling van het salaris plaats;\nj. gedurende twee dagen of diensten maximaal één maal per kalenderjaar bij verhuizing van de werknemer, indien deze een zelfstandige huishouding voert of gaat voeren;\nk. leden van de vakbond hebben recht op maximaal 10 dagen per jaar verlof voor het bijwonen van door de vakvereniging uitgeschreven ledenvergaderingen, vergaderingen van bedrijfsledengroepen, cursussen of activiteiten in het kader van het vakverenigingskaderwerk.",
    "Artikel 34 Arbeid en zorgverlof\n1. Voor zover in dit artikel niet afwijkend is bepaald, gelden de bepalingen van de Wet arbeid en zorg.\n2. De werknemer die gebruik wenst te maken van ouderschapsverlof op grond van het bepaalde in artikel 6:1 Wet Arbeid en Zorg zal dit tijdig, doch in ieder geval uiterlijk 2 maanden voor ingangsdatum van het verlof, schriftelijk aan de werkgever mededelen. De pensioenopbouw zal door het ouderschapsverlof niet nadelig beïnvloed worden. Zowel de werknemers- als de werkgeverspensioenbijdrage blijven gebaseerd op het oorspronkelijke salaris."
  ],
  "Termination information": [
    "Artikel 3 De arbeidsovereenkomst\n2. In de arbeidsovereenkomst is onder meer opgenomen:\ne. een eventuele proeftijd met inachtneming van artikel 7:652 BW;",
    "Toelichting\nIndien partijen een proeftijd overeen willen komen, geldt het volgende: Er kan geen proeftijd worden afgesproken in een arbeidsovereenkomst voor bepaalde tijd van zes maanden of minder. De maximale proeftijdperiode voor een arbeidsovereenkomst voor bepaalde tijd die is aangegaan voor langer dan zes maanden en korter dan twee jaar, en voor een tijdelijke arbeidsovereenkomst zonder (duidelijke) einddatum, bedraagt één maand. De maximale proeftijdperiode voor een arbeidsovereenkomst voor onbepaalde tijd, en voor een arbeidsovereenkomst voor bepaalde tijd die is aangegaan voor langer dan twee jaar, bedraagt twee maanden.",
    "Artikel 4 Aangaan dienstverband en verlengingen\nOnverminderd het hiervoor bepaalde, wordt het dienstverband als regel aangegaan:\na. hetzij voor onbepaalde tijd;\nb. hetzij voor bepaalde tijd, waarbij ingeval van elkaar opvolgende arbeidsovereenkomsten voor bepaalde tijd na een periode van 24 maanden of bij een vierde contract een arbeidsovereenkomst voor onbepaalde tijd ontstaat, mits die arbeidsovereenkomsten elkaar hebben opgevolgd met tussenpozen van niet meer dan zes maanden;\nc. hetzij voor bepaalde tijd met bondstrainers en technisch directeuren. Ten aanzien van deze werknemers blijven alle aangegane arbeidsovereenkomsten voor bepaalde tijd, waarin geen tussentijds opzegbeding is opgenomen, steeds gelden als aangegaan voor bepaalde tijd. Het bepaalde in dit artikel geldt bij overeenkomsten die elkaar opvolgen, ongeacht de duur van de arbeidsverhouding die door de verlenging ontstaat en ongeacht het aantal opeenvolgende overeenkomsten waaruit de arbeidsverhouding is samengesteld;\nd. hetzij voor bepaalde tijd met projectmedewerkers voor taken van duidelijk tijdelijke aard. Ten aanzien van deze werknemers ontstaat ingeval van elkaar opvolgende arbeidsovereenkomsten voor bepaalde tijd na een periode van 48 maanden of bij een vijfde contract een arbeidsovereenkomst voor onbepaalde tijd, mits die arbeidsovereenkomsten elkaar hebben opgevolgd met tussenpozen van niet meer dan zes maanden;\ne. hetzij voor bepaalde tijd met werknemers die de pensioengerechtigde leeftijd in de zin van de Algemene Ouderdomswet (AOW) reeds hebben bereikt, waarbij ingeval van elkaar opvolgende arbeidsovereenkomsten voor bepaalde tijd na een periode van 48 maanden of bij een zevende contract een arbeidsovereenkomst voor onbepaalde tijd ontstaat.",
    "Artikel 5 Beëindiging dienstverband\n1. Het dienstverband van werknemers met een arbeidsovereenkomst voor onbepaalde tijd eindigt conform de wettelijke bepalingen.\n2. Voor werknemers met een arbeidsovereenkomst voor bepaalde tijd eindigt het dienstverband op de laatste dag van het tijdvak genoemd in de individuele arbeidsovereenkomst, dan wel van rechtswege wanneer de tijd is verstreken bij overeenkomst, bij de wet of door gebruik aangegeven.\n3. Het dienstverband tussen de werkgever en werknemer eindigt van rechtswege op de dag waarop de werknemer de voor hem geldende pensioengerechtigde leeftijd in de zin van de Algemene Ouderdomswet heeft bereikt, zonder dat hiertoe enige opzegging is vereist. Werkgever en werknemer kunnen, conform artikel 7:669 lid 4 Burgerlijk Wetboek, in de arbeidsovereenkomst van deze bepaling afwijken.\n4. Bij indienstneming van of verlenging van het dienstverband met een werknemer met de pensioengerechtigde leeftijd of ouder is deze cao van toepassing.",
    "Toelichting\nOnbepaalde tijd\nEen arbeidsovereenkomst voor onbepaalde tijd kan op verschillende manieren worden beëindigd. De belangrijkste methoden, die door beide partijen kunnen worden toegepast, zijn opzegging, ontbinding en beëindiging met wederzijds goedvinden. De ontbinding verloopt via de kantonrechter en bij beëindiging met wederzijds goedvinden komen werkgever en werknemer samen een beëindigingsovereenkomst overeen. Voor opzegging heeft alleen de werkgever toestemming van UWV nodig.\nDe hoofdregel is dat de werkgever de arbeidsovereenkomst kan opzeggen als daar een redelijke grond voor is en herplaatsing, al dan niet met behulp van scholing, binnen een redelijke termijn niet mogelijk is. De herplaatsingsverplichting geldt niet als de voortzetting van de arbeidsovereenkomst in redelijkheid niet van de werkgever verwacht mag worden door verwijtbaar handelen of nalaten van de werknemer. De redelijke gronden zijn, sinds de invoering van de Wet werk en zekerheid (WWZ), limitatief in het Burgerlijk Wetboek opgenomen.",
    "Bepaalde tijd\nEen arbeidsovereenkomst voor bepaalde tijd eindigt automatisch aan het einde van de overeengekomen periode, behalve als schriftelijk is overeengekomen dat opzegging nodig is.\nVanaf 1 januari 2015 dient de werkgever op grond van de WWZ aan de werknemer uiterlijk 1 maand voor het einde van de arbeidsovereenkomsten schriftelijk mede te delen of de arbeidsovereenkomst al dan niet wordt voortgezet. Neemt de werkgever de aanzegtermijn niet in acht dan dient hij aan de werknemer een vergoeding te betalen gelijk aan het loon over de periode dat de werkgever te laat is met bekendmaking.\nDe aanzegtermijn is verplicht voor alle arbeidsovereenkomsten voor bepaalde tijd met een contractduur van tenminste zes maanden. Indien er geen einddatum in de arbeidsovereenkomst is opgenomen (bijv. bij een project) geldt geen aanzegtermijn. Meer informatie over de aanzegtermijn staat op www.sportwerkgever.nl.",
    "Transitievergoeding\nMet ingang van 1 juli 2015 is de ontslagvergoeding vervangen door de transitievergoeding. Deze vergoeding moet worden betaald aan elke werknemer die na minimaal twee jaar dienstverband op initiatief van de werkgever uit dienst gaat of op eigen initiatief uit dienst gaat vanwege een ernstig handelen of nalaten van de werkgever. Bij ernstig verwijtbaar gedrag of nalaten van de werknemer en als het gaat om een werknemer jonger dan achttien jaar die minder dan twaalf uur per week gemiddeld heeft gewerkt, hoeft geen transitievergoeding te worden betaald. De transitievergoeding wordt als volgt berekend: voor de eerste tien jaar van een dienstverband ontvangt de werknemer per 6 maanden een zesde van zijn maandsalaris. Vanaf het tiende dienstjaar ontvangt de werknemer een half maandsalaris per dienstjaar. De maximale vergoeding bedraagt per 2016 € 76.000,- of een jaarsalaris indien de werknemer een hoger salaris heeft.",
    "Voortzetting na AOW-gerechtigde leeftijd\nVolgens artikel 5 lid 4 van de CAO Sport is bij indienstneming van of verlenging van het dienstverband met een werknemer met de pensioengerechtigde leeftijd in de zin van de AOW of ouder de CAO Sport van toepassing. Met ingang van 1 januari 2016 is de Wet werken na de AOW-gerechtigde leeftijd in werking getreden. In de CAO Sport wordt geen beperking van deze wet beoogd (zie ook artikel 4 sub e en artikel 22 lid 1). De termijn voor het opzeggen van een arbeidsovereenkomst met een AOW-gerechtigde werknemer is één maand (in plaats van maximaal vier maanden)."
  ],
  "Overtime information": [
    "Artikel 17 Overwerkregeling\n1. Onder overwerk wordt verstaan: arbeid die incidenteel wordt verricht boven de bij individuele werktijdregeling of rooster vastgestelde arbeidsduur.\n2. Er is sprake van overwerk indien de werknemer opdracht tot overwerk heeft gekregen dan wel redelijkerwijs mocht aannemen dat hij opdracht tot overwerk zou hebben gekregen. In het laatste geval stelt de werkgever achteraf de noodzaak tot overwerk vast.\n3. Bij een incidentele overschrijding van de bij individuele werktijdregeling of rooster vastgestelde arbeidsduur vindt als hoofdregel een tijd-voor-tijd compensatie plaats binnen hetzelfde refertejaar. De referteperiode bedraagt een jaar.\n4. Indien de bedrijfsomstandigheden zich naar het oordeel van de werkgever verzetten tegen een tijd-voor-tijd compensatie van de gemaakte overuren in hetzelfde refertejaar, dient het saldo aan overuren in tijd gecompenseerd te worden binnen het eerste kwartaal in de daaropvolgende referteperiode.\n5. Indien de bedrijfsomstandigheden zich naar het oordeel van de werkgever verzetten tegen een tijd-voor-tijd compensatie van het in het vorige lid bedoelde saldo aan overuren, wordt een vergoeding in geld conform het voor de werknemer geldende uurloon toegekend. Voor uren boven de (eigen) jaarnorm wordt een toeslag in geld verstrekt van 30% van het voor hem geldend uurloon.\n6. De in het vorige lid genoemde vergoeding wordt uitgekeerd tezamen met het salaris over de maand die volgt op de genoemde referteperiode.\n7. Aan werknemers van wie het bruto maandsalaris hoger is dan het maximumschaalbedrag van de hoogste salarisschaal, wordt geen overwerkcompensatie in tijd of geld toegekend.\n8. Indien een deeltijdwerknemer meer dan 20% van zijn contractuele arbeidsduur structureel overschrijdt, wordt op verzoek van de betrokken werknemer hem een arbeidsovereenkomst voor de meerdere uren aangeboden.\n9. Onder structurele overschrijding van de contractuele arbeidsduur wordt niet verstaan evenementen, projecten en vervanging wegens ziekte.\n10. Voor de individuele werktijdregeling of rooster kan een verplichting tot overwerk worden opgelegd tot maximaal de in de Arbeidstijdenwet vastgelegde maximale dagvensters.\n11. Aan werknemers jonger dan 18 jaar en ouder dan 60 jaar wordt op hun verzoek geen overwerk opgedragen.\n12. De regeling als weergegeven in dit artikel is niet van toepassing op flexwerkers, oproepkrachten en vakantiekrachten of in het geval dat werkgever en werknemer onderling afspraken hebben gemaakt over de tijdelijke uitbreiding van het aantal te werken uren.",
    "Artikel 27 Arbeidsduur\n1. De arbeidsduur bedraagt bij een voltijd dienstverband 1930 uur per jaar (gemiddeld 38 uur per week).\n2. Voor werknemers die hun pensioengerechtigde leeftijd in de zin van de Algemene Ouderdomswet (AOW) binnen vijf jaar bereiken wordt de voltijd arbeidsduur per jaar met 38 uur verminderd.\n3. Bij een deeltijd dienstverband geldt het bepaalde in lid 1 en lid 2 naar rato.",
    "Artikel 33 Werktijden\n1. Voor iedere werknemer geldt een individuele werktijdregeling of rooster.\n2. De werkgever brengt de individuele werktijdregeling of rooster zo spoedig mogelijk ter kennis van de werknemer.\n3. De normale arbeidsduur wordt vastgesteld conform het bepaalde in de Arbeidstijdenwet.\n4. De werktijden liggen op maandag tot en met vrijdag als regel tussen 07.00 en 22.00 uur. Werknemers met een functie waar uit de aard van de arbeid voortvloeit dat ook het werken op zaterdag en zondag als normaal kan worden beschouwd, en werknemers bij bijzondere evenementen zoals kampioenschappen en toernooien, kunnen op alle dagen van de week arbeid verrichten tussen 07.00 en 22.00 uur.\n5. a. Indien de aard van de arbeid dat eist, mogen werknemers op alle zondagen per jaar arbeid verrichten.\nb. In de regel wordt niet op meer dan 39 zondagen per jaar arbeid verricht. Bij arbeid op 40 of meer zondagen per jaar is instemming van de werknemer nodig.\n6. De werknemer is in bijzondere gevallen ook gehouden buiten de op de individuele werktijdregeling of rooster aangegeven uren arbeid te verrichten."
  ],
  "Training information": [
    "Artikel 36 Functioneren en/of beoordelen\nPartijen komen overeen dat er minimaal 1 maal per jaar tussen werkgever en werknemer een gesprek over het functioneren en de ontwikkeling van de medewerker en organisatie plaatsvindt, waarbij een duidelijke koppeling tussen loopbaanafspraken en opleidings-/scholingsplan wordt gelegd.",
    "Artikel 37 Opleidingen\n1. De werkgever dient met instemming van de ondernemingsraad of personeelsvertegenwoordiging een opleidings- en scholingsplan op te stellen.\n2. De werkgever stelt tenminste 1% van de loonsom beschikbaar voor opleidingen en deskundigheidsbevordering.\n3. Het is de organisatie toegestaan om verschillen te maken in de faciliteiten voor deskundigheidsbevordering.\n4. De werkgever kan een tegemoetkoming in de studiekosten van een werknemer aan een werknemer verstrekken conform onderstaande vergoedingsregeling studiekosten:\na. 100% vergoeding van de kosten (lesgeld, boeken, examenkosten en reiskosten OV 2e klasse e.d.) en volledige compensatie van de benodigde tijd voor het volgen van een opleiding (of een studie, cursus, training of coaching traject) en het voorbereiden van eventuele examens in gevallen waarin de opleiding door de werkgever wordt gezien als noodzakelijk voor de goede uitoefening van de huidige of toekomstige functie of voor het vergroten van de arbeidsmarktkansen van de werknemer. Deze vergoeding wordt ook verleend als de opleidingsactiviteit door een erkende beroepsorganisatie verplicht is gesteld in het kader van een regeling voor (her)registratie. Dit geldt bijvoorbeeld voor de sportartsen.\nb. 75% vergoeding van de hierboven genoemde kosten en een in overleg met de werknemer vast te stellen compensatie voor de benodigde tijdsinvestering in gevallen, waarin de opleiding door de werkgever als nuttig, maar niet noodzakelijk wordt gezien voor de uitoefening van de functie of verbetering van de arbeidsmarktpositie van de werknemer. Aanbevolen wordt voor werknemers in de salarisschalen 1 t/m 5 in deze gevallen eveneens 100% van de kosten te vergoeden.\nc. 50% van de hierboven genoemde kosten en een af te spreken compensatie in tijd voor het doen van examens indien een voor de functie of de arbeidsmarktpositie relevante studie of opleiding door de werknemer op eigen initiatief wordt gevolgd.\nd. geen vergoeding van kosten of tijd bij opleidingsactiviteiten in het kader van een hobby.\ne. de organisatie kan terugbetaling van maximaal 25% van de kosten verlangen als de opleiding niet met succes wordt afgesloten. Ook kan de organisatie terugbetaling van de kosten (100% respectievelijk 50%) verlangen als de werknemer binnen 1 respectievelijk 2 jaar na afsluiting van de opleiding op eigen verzoek of eigen toedoen ontslagen wordt."
  ],
  "Homeoffice information": []
}