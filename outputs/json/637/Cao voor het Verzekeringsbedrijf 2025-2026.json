{
  "General information": [
    "1 Januari 2025 - 30 juni 2026",
    "1.5. Looptijd en tussentijdse aanpassing van de cao\nDe cao is overeengekomen voor de duur van anderhalf jaar en loopt van 1 januari 2025 tot en met 30 juni 2026.\n\nWanneer verandering van wet- of regelgeving dat noodzakelijk maakt zullen partijen daar over overleggen en kan de cao gedurende de looptijd worden aangepast."
  ],
  "Wage information": [
    "3.1. Salarisgroep indeling\nFuncties worden, naar de aard van de te verrichten werkzaamheden, ingedeeld in salarisgroepen door gebruik te maken van een indelingssysteem , zie artikel 3.1.1.",
    "3.1.1. Indelingssysteem\nHet indelingssysteem is van toepassing op alle werknemers die vallen onder de werking van de cao.\n\nOndernemingen zijn verplicht om een systeem voor de indeling van functies te hanteren om de maximale beloning per functie te bepalen. De bepalingen in dit artikel zijn daarop van toepassing.",
    "3.2.1. Algemene salarisverhoging\nDe op 31 december 2024 geldende salarisschalen en de op 31 december 2024 geldende salarissen worden per 1 januari 2025 structureel verhoogd met 3%.\n\nDe op 30 juni 2025 geldende salarisschalen en de op 30 juni 2025 geldende salarissen worden per 1 juli 2025 structureel verhoogd met 2% . Dit geldt ook voor de werknemers die het minimumuurloon uit artikel 3.2.2. ontvangen\n\nDe op 31 december 2025 geldende salarisschalen en de op 31 december 2025 geldende salarissen worden per 1 januari 2026 structureel verhoogd met 2% . Dit geldt ook voor de werknemers die het minimumuurloon uit artikel 3.2.2. ontvangen .",
    "3.2.2. Minimumuurloon\nMet ingang van 1 januari 2025 bedraagt het minimumuurloon € 16, - bruto per uur , exclusief de jaarlijkse uitkering, vakantietoeslag en eventuele andere toeslagen . Gedurende de looptijd van de cao wordt dit minimumuurloon niet geïndexeerd .\n\nDit minimumuurloon geldt voor werknemers van alle leeftijden . Partijen hebben namelijk afgesproken dat met ingang van 1 januari 2025 de jeugdschalen zijn afgeschaft.",
    "Uurloon  Het bruto uurloon voor fulltimers is het vast jaarsalaris, gedeeld door de jaarlijkse arbeidsduur. Het uurloon voor parttimers wordt berekend door het vast jaarsalaris om te rekenen naar parttime.",
    "Maandsalaris  Het tussen de werkgever en de werknemer overeengekomen bruto maandsalaris op basis van de aan de werknemer op grond van zijn functie toegekende salarisschaal en op basis van de met de werknemer overeengekomen arbeidsduur.",
    "3.2.5. Gelijke beloning\nUiterlijk 7 juni 2026 zal de Europese Richtlijn Loontransparantie in Nederlandse wetgeving zijn geïmplementeerd. Deze ziet op het recht op gelijke beloning tussen mannen en vrouwen voor gelijk(waardige) arbeid. Werkgevers bereiden zich hier op voor in beleidsvorming en in bespreking met de OR/PvT\n\nOm verzekeraars hierbij van dienst te zijn, volgt een kaderregeling met aspecten van de Europese Richtlijn en/of Nederlandse wetgeving. Dit kader dient als leidraad en kan door de werkgever passend worden gemaakt en aangevuld voor de eigen organisatie .",
    "3.3. Jaarlijkse uitkering\nDe werknemer die in het voorgaande boekjaar een volledig jaar in dienst is geweest ontvangt een jaarlijkse uitkering, tenzij de bedrijfsresultaten dit naar het oordeel van de werkgever niet toelaten. De jaarlijkse uitkering is 1/12 van het vast jaarsalaris.\n\nBij tussentijdse in - of uitdiensttreding, bij parttimers of wanneer een deel van het boekjaar is gewerkt is deze uitkering naar rato.\n\nWanneer de werknemer recht heeft op een gratificatie, tantième en/of winstdeling wordt de jaarlijkse uitkering daarmee verrekend. Deze jaarlijkse uitkering wordt geacht daar onderdeel van uit te maken.",
    "3.4.1. Vakantietoeslag\nDe werkgever kent een jaarlijkse vakantietoeslag. De vakantietoeslag is 8% van het vast jaarsalaris dat geldt in de maand van uitkeren.\n\nDe vakantietoeslag is voor werknemers altijd ten minste het bedrag van de wettelijke minimumvakantietoeslag. Dit minimum is voor parttimers naar rato.\n\nWanneer het dienstverband in het kalenderjaar korter heeft geduurd, wordt de vakantietoeslag naar rato uitgekeerd.\n\nIndien de werknemer in de loop van het kalenderjaar uit dienst gaat en voor zijn vertrek meer vakantietoeslag heeft ontvangen dan waar hij recht op heeft, wordt het verschil bij zijn vertrek verrekend."
  ],
  "Pension information": [
    "5.1. Basispensioenregeling",
    "5.1.1. Solidaire premieregeling, flexibele premieregeling of premie -uitkeringsregeling\nDe solidaire premieregeling, een flexibele premieregeling of een premie -uitkeringsregeling maakt vanaf 1 januari 2024 onderdeel uit van de cao als basispensioenregeling die voldoet aan de Wet toekomst pensioenen. Zie artikel 5.2.\n\nWerknemers die op of na 1 januari 2024 in dienst treden van een werkgever worden opgenomen in een pensioenregeling van de werkgever. De normen die zijn vastgelegd in artikel 5.2 en bijlage 5.2. van deze cao worden uiterlijk per 1 januari 2028 van toepassing op de pensioenregeling van de werkgever. De werkgever kan tot aan 1 januari 2028 de van toepassing zijnde pensioenregeling handhaven ( artikel 5.4. en artikel 5.5.), ook voor nieuwe werknemers.",
    "5.1.2. Middelloonregeling , CDC - of IDC -regeling\nTot aan 1 januari 2028 kan de werkgever de vóór deze datum van toepassing zijnde middelloonregeling, collectieve beschikbare premieregeling (de CDC -regeling) of individuele beschikbare premieregeling (de IDC -regeling) handhaven, ook voor werknemers die na 1 januari 2024 in dienst treden. De IDC -regeling kan ook na die datum worden voorgezet voor werknemers die op 31 december 2027 in dienst zijn bij de werkgever, voor wat betreft de IDC -staffel en de daarbij behorende eigen bijdrage benoemd in bijlage 5. 5.\n\nVoor de middelloonregeling, zie artikel 5.3.\nVoor de CDC -regeling, zie artikel 5.4.\nVoor de IDC -regeling, zie artikel 5.5.",
    "5.1.7. Omzetting\nWanneer de werkgever zijn pensioenverplichtingen heeft ondergebracht bij een bedrijfstakpensioenfonds, een algemeen pensioenfonds of een ondernemingspensioenfonds en wanneer dit pensioenfonds besluit tot omzetting van de pensioenen in aanspraken met een pensioenrichtleeftijd van 68 jaar, geldt voor de werknemer dat alle door hem opgebouwde pensioenaanspraken actuarieel gelijkwaardig worden omgezet.",
    "5.2 Solidaire premieregeling, flexibele premieregeling of premie - uitkeringsregeling\nVoor de inhoud van de solidaire premieregeling, flexibele premieregeling of premie -uitkeringsregeling, zie bijlage 5.2 .\nDe eigen bijdrage van de werknemers is 4% van de individuele pensioengrondslag.",
    "5.3 De middelloonregeling\nVoor de middelloonregeling, zie bijlage 5. 3.\n\nDe eigen bijdrage van de werknemers is 6% van de individuele pensioengrondslag.",
    "5.4. De CDC -regeling\nVoor de inhoud van de collectieve beschikbare premieregeling (de ‘Collective Defined Contribution ’ (CDC) -regeling, zie bijlage 5. 4.\n\nDe eigen bijdrage van de werknemers is 6% van de individuele pensioengrondslag.",
    "5.5. De IDC -regeling\nVoor de inhoud van de individuele beschikbare premieregeling (de ‘Individual Defined Contribution ’ (IDC) -regeling, zie bijlage 5. 5.\n\nDe eigen bijdrage van de werknemers is 3,5% van de individuele pensioengrondslag.",
    "2.2.2. Einde arbeidsovereenkomst op AOW -gerechtigde leeftijd\nDe arbeidsovereenkomst eindigt van rechtswege zonder dat voorafgaande opzegging nodig is op de dag dat de werknemer de AOW gerechtigde leeftijd bereikt .",
    "6.4.7. Vervroegd uittreden\nWerknemers mogen drie jaar voor hun AOW -gerechtigde leeftijd onder voorwaarden, op grond van een tijdelijke aanpassing in de Wet op de loonbelasting, met ingang van 1 januari 2021 eerder stoppen met werken, zonder dat dit fiscaal als een RVU (Regeling vervroegd uittreden) belast wordt. Een fulltimer die van deze regeling gebruik wil maken heeft recht op de op dat moment geldende maximale fiscaal toegestane vrijstelling. Voor parttimers is dit naar rato. Een parttimer met een individuele arbeidsduur van ten minste 36 uur geldt hier als fulltimer. Deze aanpassing is een uitvloeisel van het pensioenakkoord van 2019.\n\nIn aanvulling hierop zijn de volgende bepalingen van toepassing:\n− De werknemer die binnen drie jaar de AOW -gerechtigde leeftijd bereikt, kan van deze regeling gebruik maken. Hiervoor dient hij tenminste 4 maanden van tevoren een schriftelijk verzoek in bij zijn leidinggevende;\n− De werknemer kan alleen gebruik maken van deze regeling wanneer hij bij zijn werkgever ten minste tien jaar in dienst is;\n− De werknemer bepaalt zelf de duur van de regeling. De leidinggevende gaat met het verzoek akkoord, tenzij er sprake is van zwaarwegende bedrijfsomstandigheden;\n− Indien de werkgever meerdere aanvragen tegelijkertijd ontvangt, heeft hij de mogelijkheid de startdatum van de aanvraag in overleg met de werknemer te verplaatsen dan wel het verzoek af te wijzen;\n− De werknemer kan desgewenst de vervroegde uittreedregeling aanvullen door bijvoorbeeld het aanvullend pensioen naar voren te halen.\n\nBij het gebruik maken van deze regeling komt de arbeidsovereenkomst tot een einde door middel van een vaststellingsovereenkomst. In de vaststellingsovereenkomst staan de voorwaarden van de regeling tussen werknemer en werkgever opgenomen, waaronder de verplichting van uitbetaling van het bedrag (de geldende maximale fiscaal toegestane vrijstelling) door de werkgever aan werknemer.",
    "Voortzetting van de regeling\nPartijen zijn overeengekomen om deze regeling in relatie tot de tijdelijke fiscale Regeling Vervroegd Uittreden (RVU) vrijstelling , inclusief de overgangsbepaling in artikel 39j Wet op de loonbelasting 1964 die per 1 januari 2026 in werking zal treden , tijdens de looptijd van de cao te verlengen gedurende de periode dat dit wettelijk mogelijk is.\n\nPartijen onderzoeken of de RVU na 31 december 2025 in de cao van toepassing kan blijven op de werkzaamheden en/of functies in de branche."
  ],
  "Leave information": [
    "4.3.1. Vakantie\nEen fulltimer heeft wettelijk recht op 152 wettelijke vakantie -uren per jaar en daarnaast recht op 48 bovenwettelijke vakantie -uren per jaar. Voor parttimers geldt dit naar rato. Voor de werknemer die in de loop van het jaar in of uit dienst treedt, is dit naar rato. Het aantal uren wordt op halve uren naar boven afgerond.\n\nDe werknemer die in dienst was op 1 januari 2010 bij een werkgever op wie de cao (binnendienst of buitendienst) van toepassing is, heeft een ander aantal vakantiedagen. Zie daarvoor bijlage 4.3.1.\n\nDe werknemer heeft recht op ten minste drie weken aaneengesloten vakantie per jaar.\nDe werkgever kan jaarlijks, uiterlijk voor 1 februari van dat jaar, met instemming van de OR, maximaal één vakantiedag als collectieve vakantiedag vaststellen.\n\nDe werkgever en de werknemer kunnen afspreken dat bovenwettelijke vakantie -uren worden uitbetaald in geld.\n\nDe werknemer die uit dienst gaat, kan ervoor kiezen om een positief saldo aan vakantie -uren uit te laten betalen in geld. Een eventueel negatief saldo wordt verrekend met het salaris.",
    "4.3.2. Vakantie en arbeidsongeschiktheid\nIndien een werknemer ziek wordt tijdens zijn vakantie, moet hij zich direct ziekmelden conform de regels in het verzuimprotocol van de onderneming.\nDe opbouw van wettelijke en bovenwettelijke vakantie -uren wordt voortgezet tijdens ziekte van de werknemer.\n\nWanneer de werknemer ziek wordt tijdens zijn vakantie, moet hij dat ook zo snel mogelijk doorgeven. Bij terugkomst moet hij een doktersverklaring overleggen. Wanneer dat niet mogelijk is moet hij op andere wijze kunnen aantonen hoe lang hij ziek is geweest , bijvoorbeeld aan de hand van nota ’s voor een medische behandeling.",
    "Feestdagen  Nieuwjaarsdag, Goede Vrijdag, Tweede Paasdag, Hemelvaartsdag, Tweede Pinksterdag, Eerste en Tweede Kerstdag, Koningsdag, Bevrijdingsdag (5 mei).",
    "4.3.3. Feestdagen\nDe werknemer heeft betaald verlof op een feestdag die een werkdag is.\n\nVoor een overzicht van de feestdagen, zie artikel 1.1.\n\nEen werknemer die vanuit zijn geloofs - of levensovertuiging verlof wil opnemen op een niet -christelijke feest - of gedenkdag, kan hiervoor onbetaald verlof opnemen met een maximum van drie dagen per kalenderjaar.\n\nWerkgever kan het gesprek met de medezeggenschap aangaan over de uitruil van ( landelijk erkende ) feestdagen, zoals genoemd in artikel 1.1., voor andere dagen passend bij geloofs - en levensovertuiging , rekening houdend met de mogelijke operationele consequenties en eigen beleid van de onderneming.",
    "4.4.2. Arbeid en zorgverlof\nCao-partijen vinden het belangrijk dat de verzekerings branche inclusief is voor alle werknemers. Zij zijn zich ervan bewust dat er gezinnen in allerlei vormen en kleuren bestaan en het voor alle gezinnen belangrijk is dat er ruimte is voor hechting en binding van het gezin, ongeacht de samenstelling ervan. Daarom kunnen op grond van deze cao de daadwerkelijke opvoeder(s)/verzorger(s) van een kind aanspraak maken op de diverse verlofvormen in de Wazo en de cao.\n\nDe bepalingen in de Wazo zijn van toepassing , zie de betreffende wettekst.\n\nIn afwijking op de Wazo of in aanvulling daarop gelden de volgende bepalingen :\nZwangerschaps - en bevallingsverlof en adoptieverlof\nBij zwangerschaps - en bevallingsverlof en bij adoptieverlof wordt de uitkering die via de werkgever bij het UWV wordt aangevraagd aangevuld tot 100% van het maandsalaris.\n\nWanneer de moeder overlijdt in de periode dat zij recht had op bevallingsverlof heeft de werknemer recht op het overblijvende deel van dit verlof wanneer hij op dat moment als ouder de feitelijke verzorging van het kind op zich neemt. Desgevraagd moet de werknemer aantonen dat hij deze rol op zich heeft genomen.\nGeboorteverlof\nDe werknemer als partner heeft recht op geboorteverlof na de geboorte van zijn kind. Dit is betaald verlof en gelijk aan de overeengekomen arbeidsduur per week.\nHet geboorteverlof heeft geen consequenties voor de pensioenopbouw; deze wordt tijdens het geboorteverlof voortgezet.\nAanvullend geboorteverlof\nPer 1 juli 2020 kunnen partners maximaal vijf weken aanvullend geboorteverlof opnemen. Hiervoor wordt de uitkering die via de werkgever bij het UWV wordt aangevraagd en die 70% van het salaris bedraagt, door de werkgever aangevuld tot 100% van het maandsalaris.\nCalamiteitenverlof\nWanneer een werknemer calamiteitenverlof opneemt, wordt de helft van de opgenomen tijd afgetrokken van de bovenwettelijke vakantie -uren.\nKortdurend zorgverlof\nBij kortdurend zorgverlof wordt het salaris voor 100% doorbetaald.\nOuderschapsverlof\nWanneer een werknemer ouderschapsverlof opneemt, heeft hij het recht om na afloop daarvan terug te keren in zijn oude functie op basis van de oorspronkelijk overeengekomen arbeidsduur.\n\nTijdens de periode dat hij ouderschapsverlof opneemt blijft de werknemer deelnemer in de pensioenregeling en mag hij blijven deelnemen in de personeelsregelingen alsof zijn arbeidsduur niet is veranderd.\n\nOp grond van een aanpassing in de Wet arbeid en zorg krijgen ouders die recht hebben op ouderschapsverlof vanaf de datum dat deze aanpassing van de wet in werking treedt, dat is op 2 augustus 2022 , de eerste 9 weken een uitkering via het UWV van 70% van hun salaris, tot 70% van het maximum dagloon . De werkgever vult dit met ingang van 1 januari 2025 aan naar 75% van het laatst verdiende loon.",
    "4.4.1. Bijzonder verlof\nRouwverlof\nHet verlies van een dierbare is een ingrijpende gebeurtenis. Omdat iedereen op een andere manier verwerkt en rouwt, is het belangrijk dat de werkgever en werknemer gezamenlijk met elkaar bespreken en vaststellen wat de werknemer nodig heeft , zodat ondersteuning geboden kan worden die past bij de situatie.\n\nUitgangspunten\n- De werknemer heeft in beginsel recht op twee kalenderweken rouwverlof bij overlijden van de partner of van een inwonend kind zonder partner.\n- Bij het overlijden van een ouder (zie artikel 1.1.), een uitwonend kind of een kind met partner, is het rouwverlof in beginsel twee dagen, maar wanneer de werknemer hierbij ook de begrafenis of crematie moet regelen, zal deze tijd worden verlengd en heeft de werknemer in beginsel recht op vijf dagen rouwverlof.\n\nIn het rouwverlof is de dag van de begrafenis of crematie (of juist: uitvaart) meegerekend. Het recht op rouwverlof is met behoud van salaris."
  ],
  "Termination information": [
    "2.1.2. Tijdelijk contract\nEen tijdelijk contract eindigt van rechtswege wanneer de tijd is verstreken, die in deze overeenkomst is aangegeven.\n\nBij tijdelijke contracten van ten minste zes maanden zal de werkgever de werknemer uiterlijk een maand voor de datum waarop het contract afloopt schriftelijk informeren over eventuele voortzetting van het contract en over de voorwaarden waaronder het contract dan wordt voortgezet.",
    "2.2. Beëindiging arbeidsovereenkomst",
    "2.2.1. Opzegtermijnen\nDe opzegtermijnen zijn conform de wettelijke regeling in artikel 7:672 BW.\n\nTussen werkgever en werknemer kan schriftelijk een langere opzegtermijn dan de wettelijke termijn overeengekomen worden. Die langere opzegtermijn geldt dan voor de werkgever én voor de werknemer. Wanneer de arbeidsovereenkomst echter vijf jaar of langer heeft geduurd, geldt voor de werkgever altijd ten minste de wettelijke opzegtermijn.",
    "2.2.2. Einde arbeidsovereenkomst op AOW -gerechtigde leeftijd\nDe arbeidsovereenkomst eindigt van rechtswege zonder dat voorafgaande opzegging nodig is op de dag dat de werknemer de AOW gerechtigde leeftijd bereikt .",
    "2.6. Schorsing\nDe werkgever kan de werknemer alleen schorsen wanneer het vermoeden bestaat van een vergrijp dat zo ernstig is, dat dit na onderzoek zou kunnen leiden tot ontslag op staande voet op grond van artikel 7:678 BW.\n\nDeze schorsing duurt maximaal 14 dagen en is met behoud van salaris.\n\nIndien het vermoeden dat tot schorsing heeft geleid onjuist blijkt te zijn, zal de werkgever de werknemer mondeling en schriftelijk volledig rehabiliteren. De inhoud en de wijze van rehabilitatie gebeurt in overleg met de werknemer."
  ],
  "Overtime information": [
    "Overwerk De tijd die de werknemer, in opdracht van de werkgever, werkt boven de overeengekomen arbeidsduur per week.",
    "3.4.2. Compensatie voor het werken op zaterdag\nDeze regeling geldt voor werken op zaterdag binnen de gebruikelijke werktijd (zie artikel 1.1.).\n\nDe werknemer krijgt een compensatie voor het werken op zaterdag ter hoogte van zijn uurloon (zie artikel 1.1.) plus een toeslag van 30% van het uurloon.",
    "3.4.3. Overwerkvergoeding\nVoor de vergoeding van overwerk, zie tabel 3.4. 3.\n\nTabel 3.4.3. - Overwerkvergoeding\nOveruren, gemaakt op: Vergoeding\nMaandag t/m vrijdag tussen 07.00 en 21.00 uur Uurloon + 25% uurloon\nMaandag t/m vrijdag tussen 00.00 en 07.00 uur en tusssen 21.00 en 24.00 uur Uurloon + 55% uurloon\nZaterdag tussen 08.00 uur en 17.00 uur Uurloon + 55% uurloon\nZaterdag tussen 00.00 en 08.00 uur en tussen 17.00 en 24.00 uur Uurloon + 100% uurloon\nZondagen en feestdagen Uurloon + 100% uurloon\n\nIn de overwerkvergoeding is 8% vakantietoeslag inbegrepen.\n\nVoor het uurloon, zie artikel 1.1.\nVrije tijd\nDe werknemer kan er, tenzij er sprake is van bijzondere bedrijfsomstandigheden, voor kiezen om zijn overwerkuren te compenseren met vrije tijd. Deze vrije tijd moet in het eerstvolgende kwartaal worden opgenomen. De overwerkvergoeding (zie tabel 3.4. 3.) wordt dan niet in geld en niet in omgerekende vrije tijd uitgekeerd.",
    "3.4.4. Compensatie voor ploegendienst\nDe werknemer die in ploegendienst werkt krijgt daarvoor een compensatie die bestaat uit een ploegentoeslag, een verkorting van de normale arbeidsduur of uit een combinatie daarvan.",
    "Jaarlijkse arbeidsduur  De arbeidsduur van 1976 uur per jaar.",
    "Arbeidsduur per week  De jaarlijkse arbeidsduur, omgerekend per week, dat is (gemiddeld) 38 uur per week.",
    "4.2.4. Overwerk\nVoor overwerk, zie artikel 1.1.\n\nWerk dat op niet -structurele basis nodig is om de gewone dagtaak af te maken en niet langer duurt dan een half uur , is geen overwerk. Duurt dit werk langer dan een half uur, en wordt het uitgevoerd in opdracht van de werkgever, dan geldt ook het eerste half uur als overwerk.\n\nDe werkgever zal het overwerk zoveel mogelijk beperken.\n\nDe werkgever kan de werknemer verplichten tot overwerk wanneer het bedrijfsbelang dat noodzakelijk maakt. Een werknemer mag echter niet meer dan 6 uur per week en niet meer dan 30 uur per kwartaal overwerken.\n\nDe werkgever zal bij het verplichten tot overwerk, rekening houden met eventuele zorgtaken van werknemers. De werknemer zal met betrekking tot overwerk zoveel als mogelijk is ontzien worden wanneer dat nodig is vanwege zijn individuele belastbaarheid. Deze belastbaarheid zal door de bedrijfsarts moeten worden aangegeven.\n\nDe werkgever zal, zoveel als mogelijk is, een opdracht tot overwerk op die dag voor 12.00 uur aan de werknemer doorgeven.\n\nWanneer het overwerk ten minste twee uur duurt na de normale werktijd en daardoor een maaltijdpauze gemist wordt, zorgt de werkgever voor een maaltijd of geeft hij een redelijke vergoeding voor de kosten ervan.",
    "4.2.5. Ploegendienst\nVoor ploegendienst, zie artikel 1.1. Een ploegendienstregeling wordt vastgesteld met instemming van de OR.\n\nBij een twee - of drie ploegendienst zal in principe geen ploegendienst ingeroosterd worden op zaterdagen buiten de gebruikelijke werktijden, op zondagen en op feestdagen.\n\nDe werknemer zal met betrekking tot ploegendienst zoveel als mogelijk is ontzien worden wanneer dat nodig is vanwege zijn individuele belastbaarheid. Deze belastbaarheid zal door de bedrijfsarts moeten worden aangegeven.\n\nWanneer de werknemer in ploegendienst direct voorafgaand aan of aansluitend aan zijn dienst moet overwerken krijgt hij daarvoor de overwerkvergoeding (zie artikel 3.4.3.) op basis van het vaste uurloon.\nDe werkgever draagt voor de werknemers in ploegendienst zorg voor een goede, van de werkplek afgescheiden ruimte waar de werknemers tijdens werktijd kunnen pauzeren.\n\nWanneer dat nodig is zorgt de werkgever voor een warme maaltijd of geeft hij een redelijke vergoeding voor de kosten ervan."
  ],
  "Training information": [
    "6.3.3. Opleidingsplan\nDe werkgever stelt als uitwerking van de strategische personeelsplanning een opleidingsplan op waarin onder meer de opleidingsfaciliteiten (zoals tijd en kosten) (zie artikel 6.3.4.) zijn geregeld.\n\nIn het opleidingsplan wordt in het bijzonder aandacht besteed aan duurzame inzetbaarheid en daarnaast aan de persoonlijke opleidingsplannen van de werknemers, opleidingen, loopbaanchecks en functie -invulling.",
    "6.3.4. Opleidingsfaciliteiten\nVoor de opleidingsfaciliteiten, zoals studietijd en studiekosten, gelden de volgende uitgangspunten:\n− Werkinstructie voor de huidige functie vindt plaats in werktijd;\n− De werkgever betaalt in beginsel kosten die verband houden met opleidingen ten behoeve van de huidige of eerstvolgende functie van de werknemer;\n− De werkgever en de werknemer dragen samen bij in de kosten en studietijd voor preventieve opleidingen; dit zijn opleidingen die zijn gericht op het voorkomen van verlies van werkgelegenheid van de werknemer in de toekomst. Hiervoor geldt dat ten minste de helft van de voor de opleiding benodigde tijd onder werktijd valt.\n− Wanneer de functie van de werknemer vervalt als gevolg van een reorganisatie betaalt de werkgever de kosten voor het volgen van een opleiding voor een andere functie. Daarnaast wordt de opleiding als dat enigszins mogelijk is onder werktijd gedaan.",
    "6.4.1. Verantwoordelijkheden van de werknemer\nDe werknemer heeft recht op scholing en training en is in de eerste plaats zelf verantwoordelijk voor zijn eigen inzetbaarheid. Van hem wordt verwacht dat hij daartoe aan opleidingen en trainingen zal deelnemen en zelf initiatieven onderneemt.\n\nHij moet ernaar streven opleidingen en trainingen met succes te voltooien.\nIndien hij niet bereid is de noodzakelijke opleidingen en trainingen te volgen, zal hij de eventuele consequenties daarvan voor zijn loopbaan moeten aanvaarden.",
    "6.4.2. Persoonlijk ontwikkelingsplan\nDe werkgever stimuleert de werknemer een persoonlijk ontwikkelingsplan op te stellen dat aansluit op zijn individuele ontwikkelings - en scholingsbehoefte. In het plan komen competenties, kennis, vaardigheden en gedrag aan de orde.\n\nIn het persoonlijk ontwikkelingsplan wordt aandacht geschonken aan aspecten die raken aan de duurzame inzetbaarheid van de werknemer, mede gelet op de verblijfsduur van de werknemer in de huidige functie en mogelijke toekomstige verandering van de functie (waaronder de functie -inhoud en het mogelijk vervallen van de functie). Hierbij moet onder meer worden gedacht aan het, indien voor de individuele werknemer noodzakelijk, ruimer toekennen van onder meer opleidingen, trainingen en ontwikkelingstrajecten en tijd die daarvoor nodig is, evenals het volgen van stages.",
    "Loopbaanscan\nIedere werknemer krijgt de mogelijkheid om eenmaal in de drie jaar , op kosten van de werkgever, in het kader van zijn persoonlijk ontwikkelingsplan een toekomstgerichte loopbaanscan te doen.\nArbeidsmarktwaardescan\nBij elke vijf jaar verblijfsduur in dezelfde functie, zal de werknemer een scan doen die inzicht geeft in de arbeidsmarktwaarde van de werknemer binnen en buiten de verzekeringsbranche.\nEVC traject\nIndien de werknemer niet beschikt over een diploma op het niveau waarop hij een functie vervult, wordt in het gesprek over het persoonlijk ontwikkelingsplan in ieder geval besproken of deelname aan een EVC (Erkenning van eerder verworven competenties) procedure toegevoegde waarde heeft.",
    "6.4.4. Budget duurzame inzetbaarheid\nPartijen vinden het belangrijk dat werknemers zich elk jaar bijscholen en zich blijven ontwikkelen. De werknemer kan daartoe ieder kalenderjaar gebruik maken van een individueel budget van € 750, - dat is bedoeld voor maatregelen op het gebied van duurzame inzetbaarheid, zoals opleidingen.\n\nDe werknemer kan met het budget gerichte trainingen en ontwikkeltrajecten financieren op het gebied van duurzame inzetbaarheid zowel binnen als buiten de branche . Tevens kan de werknemer hiermee een persoonlijk loopbaangesprek, een loopbaanscan of een financiële foto financieren. Dat kan bij een daartoe gecertificeerde adviseur .\n\nHet budget wordt niet in geld uitgekeerd en vervalt indien en voor zover de werknemer hiervan geen gebruik heeft gemaakt binnen het kalenderjaar . Het budget kan niet gespaard worden. De startdatum van de gekozen maatregel op het gebied van duurzame inzetbaarheid moet ieder jaar liggen voor 30 november .\n\nAan het budget is één Duurzame Inzetbaarheidsdag gekoppeld die aan werknemer wordt toegekend om te werken aan inzetbaarheid. De werknemer kan deze dag inzetten voor gerichte trainingen en ontwikkeltrajecten op het gebied van duurzame inzetbaarheid, zowel binnen als buiten de branche, of om een persoonlijk loopbaangesprek aan te gaan .\n\nIndien de werknemer geen gebruik wenst te maken van voornoemd budget, kan de dag worden ingezet voor bovengenoemde activiteiten gericht op duurzame inzetbaarheid binnen of buiten de sector.",
    "6.4.9. Duaal leren\nDe werkgever zal met een werknemer die bij hem in dienst treedt, wanneer deze een opleiding in het kader van het leerlingwezen zal kunnen afronden voordat hij 27 jaar wordt, op zijn verzoek een leerovereenkomst aangaan.\n\nDe werkgever stelt deze werknemer in de gelegenheid om, met behoud van salaris, de door het betreffende ROC opgedragen activiteiten uit te voeren en examens af te leggen.\n\nDe werkgever geeft deze werknemer maximaal één dag per week betaald verlof voor het volgen van zijn onderwijs tijdens werktijd."
  ],
  "Homeoffice information": [
    "4.2.2. Tijd - en plaatsonafhankelijk werken (TPOW)\nWanneer een onderneming TPOW als werkmethode inzet gelden de volgende randvoorwaarden met inachtneming van een goede balans tussen het belang van de klant, de organisatie en de werknemer:\n\n− Tijd- en plaatsonafhankelijk werken is geen recht of plicht, maar een mogelijkheid om flexibel te werken qua werktijd of werklocatie;\n− De werknemer en werkgever maken afspraken over:\no De mate en frequentie waarin een werknemer tijd - en plaatsonafhankelijk werkt;\no De onderlinge bereikbaarheid;\no De locatie waar de werkzaamheden worden uitgevoerd en eventuele werktijden die buiten de reguliere kantoortijdtijden vallen.\n− De bepalingen van het werktijdenkader (zie artikel 4.2.1. ) blijven van toepassing;\n− De overwerkregeling (zie artikel 4.2.4.), de overwerkvergoeding (zie artikel 3.4.3.) en de compensatie voor het werken op zaterdag (zie artikel 3.4.2. ) zijn niet van toepassing indien de werknemer zijn werktijd op eigen initiatief verschuift naar een tijdvak buiten het werktijdenkader;\n− Er moet voldoende aandacht worden besteed aan de organisatie van het werk, de balans tussen werk en privé, het nemen van pauzes, het omgaan met werkdruk, de sociale samenhang binnen de organisatie en het duurzame inzetbaarheidsbeleid;\n− De werkgever wijst de werknemer die tijd - en plaatsonafhankelijk werkt nadrukkelijk op de Arbonormen voor de werkplek buiten kantoor. De inrichting van de arboproof (thuis)werkplek valt onder de zorgplicht en verantwoordelijkheid van de werkgever. De werknemer zal zich daarbij inspannen om aan de Arbonormen te voldoen.\n\nBij het invoeren van TPOW wordt in overleg met de OR of PVT een regeling opgesteld die aan de volgende voorwaarden moet voldoen:\n− Het verstrekken van een vergoeding en/of middelen voor het inrichten van de werkplek en het thuiswerken. Voorbeelden zijn dagvergoedingen, vergoedingen voor het inrichten van de werkplek thuis, telefoon en/ of internetaansluiting en reiskostenvergoedingen;\n− Instructie over de inrichting van de werkplek op basis van de wettelijke Arbonormen;\n− Communicatie - en/of IT-voorzieningen die verstrekt worden;\n− Aandacht voor de fiscale aspecten rond TPOW;\n− Beschrijven van voorbeeldsituaties waarin TPOW niet wordt toegepast;\n− Beschrijven van voorbeeldsituaties waarin werknemers verplicht kunnen worden op geplande thuiswerkdagen alsnog op kantoor te komen;\n− Beschrijven van voorbeeldsituaties waarin de regeling niet wordt toegepast;\n− Bepalingen over de evaluatie en bijstelling van de regeling.\n\nBovenstaande voorwaarden aan een TPOW -regeling zijn uitgewerkt in een modelregeling, die door de werkgever gebruikt kan worden. Voor de modelregeling, zie bijlage 4.2.2."
  ]
}