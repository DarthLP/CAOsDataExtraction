[
  {
    "page": 1,
    "ocr_used": false,
    "text": "COLLECTIEVE  \nARBEIDSOVEREENKOMST  \nIN HET  \nSCHOONMAAK - EN \nGLAZENWASSERSBEDRIJF  \n \n \n \nVAN 1 JANUARI  2017 TOT EN MET 31 DECEMBER 2019    \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \nUitgave van de \"Raad voor Arbeidsverhoudingen voor de Schoonmaak - en Glazenwassersbranche\""
  },
  {
    "page": 2,
    "ocr_used": true,
    "text": "[EMPTY PAGE]"
  },
  {
    "page": 3,
    "ocr_used": false,
    "text": "ALGEMENE BEPALINGEN  \n \n \nARTIKEL 1  \nDEFINITIES EN KARAKTER VAN DE CAO  \nIn deze overeenkomst wordt verstaan onder:  \n1. Schoonmaakbedrijf, dan wel glazenwassersbedrijf:  \niedere onderneming, die haar hoofd - of nevenberoep maakt van het op een door de \nopdrachtgever bepaalde locatie regelmatig of eenmalig schoonmaken, dan wel glazenwassen \nin, op, van of aan gebouwen, woning en, straten/ wegen, (huisvuil -)containers, terreinen en/of \nverkeersmiddelen, een en ander in de ruimste zin van het wo ord. Indien overwegend sprake is \nvan rioolreinigingsactiviteiten is de CAO niet van toepassing.  \n2. Werkgever:  \nIedere natuurlijke of rechtspersoon die een bedrijf uitoefent als bedoeld in lid 1.      \n3. Werknemer:  \nIedere man of vrouw die op basis van een arbeids overeenkomst  bij een werkgever als bedoeld \nin lid 2 werkt in een functie die is ingedeeld met inachtneming van de referentiefuncties \ngenoemd in bijlage II en welke functies volgens het Orbasysteem niet hoger gewogen worden \ndan 100 punten  (aangevuld met de functies (ambulant) objectleider algemeen \nschoonmaakonderhoud niveau II en III) . Deze definitie van werknemer geldt niet voor degenen \ndie onder het C -deel van deze CAO vallen.  \n4. a. Uitzendkracht:  \nDe uitzendkracht zoals bedoeld in artikel 7:690 BW die via een  uitzendbureau bij het \nschoonmaak - of glazenwassersbedrijf werkt , evenals de buitenlandse uitzendkracht die via \neen buitenlands uitzendbureau in de branche werkt.  \nb. Payroll:  \nDe payrollkracht die via een payrollbedrijf bij het schoonmaak - of glazenwassersbedrijf \nwerkt, evenals de buitenlandse payrollkracht die via een buitenlands payrollbedrijf in de \nbranche werkt.   \n5. Vakvereniging(en):  \nFNV, CNV Vakmensen , en andere vakverenigin gen, zowel afzonderlijk als gezamenlijk.  \n6. Basisuurloon:  \nBruto uurloon  genoemd  in artikel 14 van de CAO waarover de toeslagen van artikel 18 en 19  \nvan deze CAO berekend worden.  \n7. Uurloon:  \nHet bruto loon per uur, inclusief alle toeslagen die voor de werknemer gelden, maar exclusief \nvakantietoeslag en de betaling  van overwerk.  \n8. Loon:  \nHet bruto loon per  betaalperiode van 4 weken of per maand, inclusief alle toeslagen, maar \nexclusief de vakantietoeslag  en eindejaarsuitkering.   \n9. Dagloon:  \nBruto loon per dag  vastgesteld overeenkomstig bijlage I.  \n10. VET: \nHet nomina le bedrag als toeslag op het basisuurloon die verband houdt met : \n- de vereenvoudiging van de CAO in 2008 en welk bedrag voor de individuele werknemer per \n1 april 2008 dan wel overeenkomstig artikel 23 CA O 2010 -2011 is v astgesteld; en/of  \n- het per 1 juli 2014 vervallen van de gevarentoeslag overeenkomstig artikel 6 B -deel voor \nspecialistische reiniging 2014 -2016.  \n11. Echtgeno(o)t(e):  \nAls er in de CAO wordt gesproken over een echtgeno(o)t(e), dan wordt daarmee ook de \nlevenspartner bedoeld waarmee de werknemer een geregistreerd partnerschap of een notarieel \nsamenlevingscontract heeft.  \n12. Regio:  \nHet geografisch gebied waarbinnen de werkneme r werkzaam is en dat begrensd wordt door \neen gebied ter grootte van 30 kilometer vanaf het woonadres bij aanvang van de \narbeidsovereenkomst  dan wel het woonadres na verhuizing.  \n13. Karakter van de CAO:  \nDeze CAO heeft een minimum karakter. Dat wil zeggen dat minimaal de in deze CAO \nopgenomen bepalingen toegepast dienen te worden ."
  },
  {
    "page": 4,
    "ocr_used": false,
    "text": "OPLEIDING EN ONTWIKKELING  \n \n \nARTIKEL 3 6  \nOPLEIDING EN ONTWIKKELING  \n \nA.  Traject Nederlandse taal  \n1. Voor werknemers die deelnemen aan een taaltraject via de RAS wordt een tegemoetkoming in \nkosten van het traject en de verletkosten verstrekt.  \n2. Het betreft een vergoeding aan de werkgever. De RAS zal de hoogte van de vergoeding via \nhaar website kenbaar make n.  \n3. Het doel van de taaltrajecten is verhoging van het taalniveau. Dit wordt gemeten via een \nbegin - en een eindtoets.  \n4. De RAS stelt criteria op om voor financiering in aanmerking te komen. Deze criteria worden via \nde website van de RAS kenbaar gemaakt.  \n  \nB. (Basis)vakopleidingen en ontwikkeling  \n5. Na indiensttreding ontvangt de werknemer binnen 3 maanden doeltreffende en aan de \nopgedragen taken aangepaste voorlichting, instructie en onderricht om de werkzaamheden \nveilig en gezond te kunnen uitoefenen.  \n6. Uiterlij k 3 maanden hierna krijgt  de werknemer de basis(vak)opleiding aangeboden die  gevolgd \nwordt door het examen bij het RAS -Examenbureau . De werknemer moet de opleiding volgen. \nDe werknemer die al een diploma van de basis(vak)opleiding heeft, is hiervan uitgezo nderd.  \n7. Als de werknemer geen aanbod krijgt, kan de werknemer dat melden bij de RAS en/of bij  \nCAO-partijen . \n8. De werkgever is verplicht om de werknemer in de gelegenheid te stellen om aan voor zijn \nfunctie relevante opleidingen deel te nemen die de werknemer  in staat stelt om te (blijven) \nvoldoen aan de door de branche vastgestelde eindtermen, waarmee een door de branche \nerkend diploma wordt verkregen.  \n9. De werknemer die met toestemming van de werkgever aan de in dit artikel in leden 6 en 8 \ngenoemde opleidingen en examens via het RAS -Examenbureau  deelneemt, ontvangt voor ieder \ncursus - en examenuur een vergoeding ter grootte van het voor de werknemer gelden de \nbasisuurloon.  \n10. Opleidingskosten van door de RAS gesubsidieerde opleidingen kunnen niet teruggevorderd \nworden bij de werknemer.  \n \nARTIKEL 3 7 \nBIJDRAGE  IN KOSTEN VAN OPLEIDINGEN  \n1. De werkgever kan een bijdrage ontvangen in de kosten van een door een werknemer gevolgde \nopleiding. De voorwaarden zijn opgenomen in het Reglement Bijdragen in de Opleidingskosten, \nbijlage X I. \n2. Jaarlijks wordt per kalenderjaar vastgesteld voor welke opleidinge n een bijdrage wordt \ntoegekend en wat de hoogte van de bijdrage per opleiding is. Dit wordt vastgelegd in het \nOverzicht Bijdragen in de Opleidingskosten, bijlage XII."
  },
  {
    "page": 5,
    "ocr_used": false,
    "text": "WERKGELEGENHEID  \n \n \nARTIKEL 3 8  \nWERKGELEGENHEID BIJ CONTRACTSWISSELING  \n1. Van een contracts wisseling is sprake indien een schoonmaakbedrijf - of glazenwassersbedrijf als \ngevolg van een heraanbesteding hetzelfde (of nagenoeg hetzelfde ) object verwerft.  \n \nVan een heraanbesteding in de zin van de CAO is sprake, indien dezelfde opdrachtgever een \nander schoonmaak - of glazenwassersbedrijf dan het zittende schoonmaak - of \nglazenwassersbedrijf  in de gelegenheid stelt om tegen een bepaalde prijs, het werk, te gaan \nverrichten.  Onder heraanbesteding wordt ook verstaan een aanbesteding als gevolg van \nopzegging  van het contract door het schoonmaak/glazenwasser sbedrijf.   \n \nDe bepalingen van dit artikel gelden ook als een schoonmaak - of glazenwassersbedrijf een \nobject verwerft na tussenkomst van een derde niet -schoonmaak - of glazenwassersbedrijf.  \n \nVoorwaarden aanbieding  \n2. De werkgever die door contractswisseling een object verwerft zal aan de werknemers die op \nhet moment van de wisseling op het object werkzaam zijn een arbeidsovereenkomst aanbieden \nals:  \n- De werknemer tenminste 1,5 jaar op het object werkzaam is ; \n- De werkneme r die op of na 1 januari 2012 nieuw in dienst is getreden -anders dan door \ncontractswisseling - beschikt over een door de branche  erkend diploma en  \n- De werknemer beschikt over een geldig identiteitsbewijs of, als de werknemer van buiten \nde EU komt, deze besc hikt over een geldige verblijfsvergunning.  \n \nDeze aanbiedingsverplichting geldt niet voor:  \n- De werknemer die de AOW -gerechtigde leeftijd heeft bereikt;  \n- De werknemer die langer dan 26 weken arbeidsongeschikt is;  \n- De werknemer ingedeeld in de functie  (ambulan t) objectleider;  \n- De werknemer die structureel meer werkt dan 48 uur per week bij één werkgever (tenzij \nvoorafgaand aan de contractswisseling de uren boven de 48 uur zijn afgekocht \novereenkomstig artikel 38 lid 6 CAO);  \n- De werknemer die in strijd met artikel  5:8 van de Arbeidstijdenwet structureel nachtarbeid \nverricht bij één werkgever (tenzij voorafgaand aan de contractswisseling de uren in \novertreding zijn afgekocht overeenkomstig artikel 38 lid 6 CAO of als er afspraken zijn \ngemaakt over een afbouwregeling ). \n \nInhoud en aanvaarding aanbieding  \n3. Indien aan de voorwaarden van lid 2 is voldaan dient de werkgever bij het aanbieden van de \narbeidsovereenkomst rekening te houden met artikel 8 CAO en de volgende bepalingen:  \n- Het CAO loon geldend voor betrokkene en andere opgebouwde rechten voor zover \ngebaseerd op de CAO worden gehonoreerd.  \n- De werknemers ontvangen een aanbod op het te wisselen object zonder enige wijziging in \nwerktijden en uren. Het aantal uren in de individuele arbeidsovereenkomst zal bij \ncontractswisseling bij de nieuwe werkgever een gelijk aantal uren per periode bedragen \nzoals voor de contractswisseling op het object werd gewerkt. Er kunnen pas na de wisseling \nwijzigingen worden doorgevoerd.  \n- De werknemer behoudt zijn recht op boven d e CAO afgesproken vergoeding voor \nreiskosten als dit recht is ontstaan vóór 31 december 2007. Ook behoudt de werknemer \nzijn recht op VET (vereenvoudigingstoeslag ) en de overgangstoeslag van artikel 14C CAO.  \n- Jubileumregelingen:  \n• Jubileumregeling bij 25 - of 40-jarig dienstverband                                                                       \nAls het verwervende bedrijf een jubileumregeling bij 25 - of 40-jarig dienstverband \nheeft, worden de dienstjaren bij het verliezende bedrijf meegeteld voor het recht  op de \njubileumregeling bij het verwervende bedrijf. Ook dienstjaren bij w erkgevers uit eerdere \ncontracts wisselingen, en op eventueel andere objecten, worden meegeteld. Het is hierbij \ndus niet van belang of het verliezende bedrijf (dan wel de verliezende b edrijven) zo’n \njubileumregeling hadden.  \n• Andere jubileumregelingen, bijvoorbeeld bij een 12,5 -jarig dienstverband                                            \nAls het verliezende én het verwervende bedrijf een andere jubileumregeling hebben, \nworden de dienstjaren bij het verliezende bedrijf meegeteld voor het recht op de"
  },
  {
    "page": 6,
    "ocr_used": false,
    "text": "jubileumregeling bij het verwervende bedrijf. Dienstjaren bij werkgevers uit voorgaande \ncontractswisselingen, en op eventueel andere objecten, tellen alleen mee als ook die \nbedrijven zo’n jubileumregeling hadden. Het is hierbij dus wel van belang of het \nverliezende bedrijf (dan wel de verliezende bedrijven) zo’n jubileumregeling hadden.    \n \n4. Een werknemer dient binnen 5 werkdagen te beslissen over de door het verwervende bedri jf \naangeboden arbeidsovereenkomst. Als d e werknemer dit aanbod afwijst zal het verwervende \nbedrijf de ontvangen informatie van deze werknemer vernietigen en blijft de werknemer in \ndienst van het verliezende bedrijf . Een aanbod dat niet voldoet aan de in di t artikel gestelde \nvoorwaarden wordt als ongeldig beschouwd.  \n5. Op de overdracht van vakantie uren, vakantietoesl ag en spaaruren (artikel 9 lid 2 sub b CAO) \nbij contractswisseling is het overdrachtsprotocol van toepassing dat is opgenomen in bijlage IV \nvan de CAO. \n \nAfkoop rechten boven CAO  \n6. Indien werknemers als bedoeld in  lid 2 bij het verliezende bedrijf aanspraak hebben op rechten \ndie uitstijgen boven de CAO, dan dient het verliezende bedrijf voor de datum van de \ncontractswisseling deze boven CAO rechten af t e bouwen tot het CAO niveau, tenzij het \nverliezende bedrijf met de werknemer met inachtneming van artikel 8 CAO overeenkomt dat de \nwerknemer  bij het verliezende bedrijf blijft werken.  \nIndien het verliezende bedrijf de boven CAO rechten afbouwt tot het CAO  niveau, heeft de \nwerknemer ter compensatie recht op de volgende afkoopsom:  \n - een bedrag ter grootte van de gekapitaliseerde boven CAO rechten berekend over 1 jaar indien \nde werknemer korter dan 2 jaar de boven CAO rechten geniet;  \n - een bedrag ter groot te van 2,5 keer de gekapitaliseerde boven CAO rechten berekend over 1 \njaar indien de werknemer 2 jaar of langer de boven CAO rechten geniet.  \n Bovenstaande regeling is ook van toepassing op de vergoeding meerkilometers woon -werkverkeer \nconform artikel 34 lid 3 van de CAO.  \n \nInformatieverplichtingen  \n7. Als er sprake is van een heraanbestedin g zal de werkgever tenminste 3 maanden voor het \nverwachte moment van contractswisseling dan wel nieuwe ingangsdatum van het contract de \nwerknemers informeren dat er een heraanbesteding gaande is en hen wijzen op de rechten en \nverplichtingen voortvloeiende uit dit artikel.  \n8. a.  Het bedrijf dat een object verliest verstrekt binnen 5 werkdagen nadat aan het bedrijf  \nbekend is geworden dat het object wordt verloren, een opgave aan het bedrijf aan wie de \nnieuwe opdracht gegund is, van de werk nemers als bedoeld in lid 2 .  \n De opgave dient vergezeld te worden met:  \n-   kopieën van de loonspecificaties gerekend over een periode van 18 maanden voorafgaand \naan de contractswisseling . Het burgerservicenummer (BSN) dient onleesbaar te worden \ngemaakt op de loonspecificatie;  \n-   Alle gegevens die noodzakelijk zijn om het bedrijf aan wie de opdracht gegund is een aanbod \nvan een arbeidsovereenkomst te laten doen die aansluit op lid 3;  \n-   Indien een  werknemer nieuw in dienst is getreden op of na 1 januari 2012 –anders dan door \ncontractswisseling -, een verklaring van de verliezende partij dat de werknemer beschikt over \neen door de branche erkend diploma.  \n  Indien het verliezende bedrijf niet voldoet aan de informatieverplichting als hiervoor \nbedoeld is het verliezende bedrijf jegens het winnende bedrijf aansprakelijk voor de hieruit \nvoortvloeiende schade.  \nb.  Het bedrijf dat een object verwerft moet een arbeidsovereenkomst aanbieden binnen vier \nweken na ontvangst van de informatie van de verliezende werkgever, maar niet later dan \n10 werkdagen voor de  ingangsdatum van het onderhavige contract. Indien het \nverwervende bedrijf nalatig is bij het nakomen van deze verplichting en het verliezende \nbedrij f als gevolg van deze nalatigheid  schade lijdt, kan de schade door het verliezende \nbedrijf op het verwervende bedrijf worden verhaald .  \n \nBijzondere regels grote aanbestedingen  \n(objecten met een waarde van € 500.000 of meer per jaar)  \n9. In de offertefase  dient het huidige schoonmaakbedrijf op verzoek de gegeve ns van de \nwerknemers binnen 5 werkdagen (geanonimiseerd)  aan bedrijven ter beschikking te stellen die \nwillen inschrijven.  \n10. Om de werkdruk  te meten word en de in de CAO ARBO o pgenomen werkdrukmeters ingezet : 6 \nmaanden voor expiratie van het contract door het verliezende bedrijf en 6 maanden na start"
  },
  {
    "page": 7,
    "ocr_used": false,
    "text": "van het nieuwe contract  door het verwervende bedrijf. De bedrijven zijn verplicht de \nuitkomsten van de werkdrukmeting ter beschikking te stellen aan de RAS. De r esultaten van de \nwerkdrukmeting worden met de werknemers besproken.  \n \nWerknemers die niet in aanmerking komen voor een aanbieding  \n11. Werknemers die niet voldoen aan de voorwaarden zoals genoemd in lid 2 worden door de \nwerkgever herplaatst binnen de regio met inachtneming van het hiernavolgende:  \n- vacatures binnen de regio voor passende functies worden aangeboden aan de werknemer. \nHet betreft vacatures die 3 maanden of korter voorafgaand aan de contractswi sseling zijn \nontstaan;  \n- als sprake is van een passende functie zullen contracten voor bepaalde tijd binnen de regio \nworden beëindigd ten gunste van de werknemer met een contract voor onbepaalde duur \ndie op grond van dit artikel dient te worden herplaatst.  \n12. Werknemers die in verband met de duur van de arbeidsongeschiktheid, zoals genoemd in lid 2, \ngeen arbeidsovereenkomst krijgen aangeboden vanuit de verwervende werkgever, blijven in \ndienst van de verliezende werkgever die ook verder verantwoordelijk blijft vo or de re -\nintegratie. In afwijking van hetgeen is bepaald in artikel 7:670 BW geldt dat indien de \nverliezende werkgever voor de hier bedoelde werknemer(s) ontbinding vraagt van de \narbeidsovereenkomst anders dan om een dringende reden, de werkgever aan de we rknemer \neen vergoeding verschuldigd is op het moment dat de arbeidsovereenkomst eindigt. De \nvergoeding is gelijk aan de resterende loondoorbetalingsverplichting conform artikel 31 CAO, \ngerekend vanaf het moment van beëindiging van de arbeidsovereenkomst. H ierbij wordt ervan \nuitgegaan dat de werknemer zijn re -integratieverplichting volledig nakomt.  \n \nVerhouding tot wetgeving  \n13. Indien de wet overgang van onderneming van toepassing is, geldt deze boven de bepalingen in \ndit artikel.  \n \nARTIKEL 44     \nFINANCIERING BRA NCHE -ORGA AN (RAS)  \n1. Er is een Raad voor Arbeidsverhoudingen Schoonmaak - en Glazenwassersbranche (RAS) \nMagistratenlaan 182, Postbus 2216, 5202 CE ’s -Hertogenbosch (e -mailadres: info@ras.nl).   \nDe Statuten en Reglementen van de RAS maken deel uit van de CAO.   \n2. De werkgever is ten behoeve van de RAS per kalenderjaar een bijdrage verschuldigd van een \nbepaald percentage van de loonsom , zoals aangegeven in lid 4  van dit artikel.  \n3. Dit percentage van de loonsom wordt geïnd door of namens de RAS.  \n4. De in lid 1 bedoelde bijdrage percentage is vastgesteld op 0,75% (exclusief BTW)  van de  \nloonsom in het lopende jaar.  \n \nARTIKEL 4 5 \nDISPENSATIE  \n1. De RAS is bevoegd, indien bijzondere omstandigheden in een onderneming of een groep van \nondernemingen daartoe aanleiding geven , afwijkingen van de bepalingen van deze \novereenkomst toe te staan.  \n2. Een verzoek om dispensatie dient schriftelijk bij de RAS te worden ingediend.  \n3. In het verzoek dient ten minste te worden opgenomen:  \n- naam en adres van de verzoeker;  \n- ondertekening door de  verzoeker;  \n- een nauwkeurige beschrijving van de bijzondere omstandigheden, het bereik van het \ndispensatieverzoek en de onderliggende argumentatie.  \n4. De verzoeker verschaft desgevraagd (aanvullende) gegevens en bescheiden die voor de \nbeoordeling van het ver zoek door de RAS nodig zijn en waarover hij of zij redelijkerwijs de \nbeschikking kan krijgen.  \n5. De RAS kan, indien zij dat nodig acht, verzoeker uitnodigen om te worden gehoord om het \nverzoek nader toe te lichten.  \n6. De verzoeker zal binnen 2 maanden, na ontvan gst van alle relevante stukken, een schriftelijk \nen gemotiveerd besluit van de RAS ontvangen."
  },
  {
    "page": 8,
    "ocr_used": false,
    "text": "ARTIKEL 4 6 \nINWERKINGTREDING EN DUUR  \nDeze overeenkomst wordt geldig op 1 januari 2017. De overeenkomst eindigt op 31 december \n2019.  \n \nDe looptijd van de artikelen 1, 36, 37, 38, 44, 45, de artikelen 4 en 8 van het B-deel, Bijlage XI en \nBijlage XII, inclusief de bijbehorende statuten en reglementen, is verlengd en eindigt op 31 \ndecember 2019. De looptijd van alle overige artikelen en overige bijlagen uit deze overeenkomst \neindigt op 31 december 2018.  \n \nVoor beëindiging van deze overeenkomst is geen opzegging door of namens een van de partijen \nnodig.  \n \nHet overleg van partijen rond de “branchetafel” kan er toe leiden dat de CAO tussentijds gewij zigd \nwordt.   \n \nCAO-DEEL VOOR SPECIALISTISCHE REINIGING (HIERNA TE NOEMEN: B -DEEL)  \n \nARTIKEL 4  \nBASIS (VAK )OPLEIDING EN ONTWIKKELING  \n1. De werknemer ontvangt van de werkgever binnen 3 maanden na indiensttreding doeltreffende \nen aan de opgedragen taken aangepaste  voorlichting, instructie en onderricht om de \nwerkzaamheden veilig en gezond te kunnen uitoefenen.  \n2. De werknemer krijgt binnen 6 maanden na indiensttreding van zijn werkgever de \nbasis(vak)opleiding aangeboden. Dit wordt gevolgd door een bij de RAS erkend ex amen. Dit \ngeldt niet indien de werknemer al beschikt over een relevant basis(vak)diploma, een MBO -\ndiploma (niveau 2 of 3 schoonmaak - of glazenwassersbranche) of voor werknemers binnen het \nsegment 'overige industrie '. \n3. Het betreft, afhankelijk van in welk de el van de specialistische reiniging de werknemer \nwerkzaam is, de basis(vak)opleiding gla sbewassing en gevelonderhoud, reiniging na \ncalamiteiten of reiniging in de voedselverwerkende industrie.  \n4. De werknemer is verplicht aan de basis(vak)opleiding en het (he r-)examen deel te nemen.  \n5. De werknemer die met toestemming van de werkgever aan de basis(vak)opleiding en het  \n(her-)examen deelneemt, ontvangt voor ieder cursus - en examenuur een vergoeding ter \ngrootte van het voor de werknemer geldende basisuurloon.  \n6. De werkgever stelt de werknemer ook na de basis(vak)opleiding in de gelegenheid om aan \nvoor zijn functie relevante opleidingen deel te nemen.  \n7. De werkgever kan van de RAS een tegemoetkoming ontvangen in opleidings - en \nexamenkosten. De voorwaar den staan in het Reglement Bijdrage in de kosten van \nopleidingstrajecten (bijlage X I CAO) en op de website van de RAS (www.ras.nl ). \n8. Opleidingskosten van door de RAS gesubsidieerde opleidingen kunnen niet teruggevorderd \nworden bij de werknemer.  \n9. Indien de werkgever niet voldoet aan het bepaalde in dit artikel kan de werknemer dat melden \nbij de RAS en/of bij CAO -partijen.  \n \nARTIKEL 8  \nCONTRACTSWISSELING EN ONDERAANNEMING  \n1. In aanvulling op artikel 38 lid 1 van het algemeen deel van de CAO geldt dat als er sprake is \nvan glasbewassing in onderaanneming met een substantiële omvang, gevolgd door een \nheraanbesteding van de glasbewassing, het projectverwervende bedrijf ook aan een aantal \nwerknemers die bij de onderaannemer werkzaa m zijn een aanbieding moet doen.  \n2. Er is sprake van glasbewassing met een substantiële omvang indien deze meer bedraagt dan \n3344 uur op jaarbasis voorafgaande aan de datum contractswisseling."
  },
  {
    "page": 9,
    "ocr_used": false,
    "text": "3. Het aantal werknemers, werkzaam bij de onderaannemer, dat een aanbieding van het \nprojectverwervende bedrijf ontvangt wordt bepaald op basis van onderstaand schema:  \n \nAantal uren glasbewassing op jaarbasis  Aantal werknemers dat een aanbieding \nontvangt:  \nMinder dan 3344 uur  0 \n3344 - 5015 uur  2 \n5016 - 6687 uur  3 \n6688 - 8359 uur  4 \n \n4. Om als werknem er van de onderaannemer binnen ' het afspiegelen ' te worden betrokken gelden \n(in afwijking op artikel 38 lid 2 van het algemeen deel van de CAO) de volgende voorwaarden:  \n- de werknemer dient in de afgel open 1,5 jaar minimaal 200 uren op het te wisselen object \nals glazenwasser werkzaamheden te hebben verricht;  \n- de werknemer is voor onbepaalde tijd bij de onderaannemer in dienst;  \n- de werknemer beschikt over een door de branche erkend diploma;  \n- de werkne mer beschikt over een geldig identiteitsbewijs of, als de werknemer van buiten \nde EU komt, deze beschikt over een geldige verblijfsvergunning.  \n- de werknemer heeft de AOW -gerechtigde leeftijd nog niet bereikt;  \n- de werknemer is niet langer dan 26 weken arbeidsongeschikt;  \n- de werknemer werkt structureel niet meer dan 48 uur per week bij de onderaannemer \n(tenzij voorafgaand aan de wisseling de uren boven de 48 uur zijn afgekocht \novereenkomstig artikel 38 lid 6 van het algemeen deel van de CAO).   \n5. Het afspiegelingsbeginsel word t toegepast om te bepalen welke werknemers een aanbieding \nontvangen (hoofdstuk 10, Beleid sregels Ontslagtaak UWV, versie april 2016 ). De \nafwijkingsmogelijkheden in de hoofdstukken 17 t/m 19 van deze beleidsregels zijn niet van \ntoepassing. Op de website van  de RAS zijn de beleidsregels te downloaden.  \n6. Bij toepassing van het afspiegelingsbeginsel gelden de functies Glazenwasser I en II als \nuitwisselbaar . De functies Meewerkend voorman/ -vrouw schoonmaakonderhoud buiten I en II \ngelden ook als uitwisselbaar.  \n7. De werknemers die, na afspiegeling, recht hebben op een aanbieding van het \nprojectverwervende bedrijf ontvangen een aanbod zonder enige wijziging in uren. Het aantal \nuren in de individuele arbeidsovereenkomst zal bij de contractswisseling bij de \nprojectverwerv ende werkgever een gelijk aantal uren per periode bedragen zoals voor de \ncontractswisseling bij de onderaannemer (in totaal) werd gewerkt. Dit lid geldt als afwijking op \nartikel 38 lid 3 (2e gedachtestreepje) van het algemeen deel van de CAO.  \n8. Het bedrijf w erkzaam als onderaannemer op het te wisselen object, of het projectverliezende \nbedrijf, zal een juiste invulling van dit artikel jegens het projectverwervende bedrijf aantonen.  \n9. De regels van artikel 38 lid 3 (1e, 3e en 4e gedachtestreepje) en lid 4 t/m 13  van het algemeen \ndeel van de CAO zijn onverkort van toepassing."
  },
  {
    "page": 10,
    "ocr_used": false,
    "text": "BIJLAGE X I \nREGLEMENT BIJDRAGE IN DE KOSTEN VAN OPLEIDINGSTRAJECTEN  \n \nINLEIDING  \nIn de CAO Schoonmaak - en Glazenwassersbedrijf is afgesproken dat werkgevers in de sector een \nbijdrage in de kosten ontvangen voor een basis(vak)opleiding die werknemers hebben gevolgd.  \nJaarlijks wordt vastgesteld welke opleidingstrajecten in aanmerking ko men voor een bijdrage en \nhoeveel de bijdrage bedraagt per werknemer.  \nPer kalenderjaar stelt de RAS het maximum budget vast dat voor bijdragen in opleidingskosten \nbeschikbaar is. Dat betekent dat het aantal opleidingstrajecten, dat in aanmerking komt voor een \nbijdrage, per jaar gemaximeerd is.   \n \nREGELS EN VOORWAARDEN  \n \nVaststelling hoogte van de bijdrage per opleiding  \nPer kalenderjaar wordt vastgesteld voor welke opleidingen de werkgever een bijdrage kan \nontvangen in de kosten van een door een werknemer gevo lgde opleiding.  \nPer opleiding wordt een vaste bijdrage per werknemer vastgesteld. Het gaat hier om een vast \n(netto) bedrag, d.w.z. zonder BTW. De bijdrage is een tegemoetkoming in de opleidings - en \nverletkosten. Er wordt geen bijdrage verstrekt voor het gebruik van de loc atie- en materiaalkosten \nvoor het examen van het RAS -Examenbureau . \nHet overzicht van de opleidingen en de daarbij behorende bijdrage per werknemer wordt \nvoorafgaand aan het betreffende kalenderjaar aan de werkgevers gecommuniceerd.   \n \nToekenning en uitbeta ling van de bijdragen  \nOm voor toekenning van een bijdrage in de opleidingskosten van de vastgestelde opleidingen in \naanmerking te komen, gelden de volgende voorwaarden:  \n1. De werkgever moet vallen onder de werkingssfeer van de CAO voor de Schoonmaak - en \nGlazenwassersbranche en daardoor verplicht zijn aangesloten bij het Bedrijfstak \nPensioenfonds voor de Schoonmaak - en Glazenwassersbranche (hierna BPF);  \n2. De werkgever is verplicht om de bij CAO vastgestelde zgn. RAS -premie af te dragen (aan \nde instantie die name ns de RAS de inning van deze premie uitvoert);  \n3. De werkgever is verplicht het inschrijfnummer Kamer van Koophandel en het \naansluitnummer bij het Pensioenfonds door te geven aan de RAS.  \n4. De werkgever moet zijn betalingsverplichtingen inzake RAS -, pensioen - en de \novergangsregeling geheel zijn nagekomen in de afgelopen jaren.  \n5. De werknemer is in dienst van de werkgever.  \n6. De werknemer heeft de opleiding met goed resultaat, d.w.z. met een door de branche \nerkend diploma, afgesloten.  \n7. De datum dat de werknemer met goed  resultaat het examen heeft afgelegd, is de ijkdatum \nvoor de hoogte van de bijdrage.   \n8. De werkgever zal, op verzoek, de onderliggende facturen en betalingsbewijzen van \ngevolgde opleidingen aan de RAS verstrekken.  \n \nDoor of namens de RAS wordt de toegekende bijdrage, uiterlijk 6 weken nadat de \nexamenresultaten bij de RAS bekend zijn, aan de werkgever uitbetaald.  \n \nVerlaging van de vastgestelde bijdrage  \nDe RAS kan tussentijds besluiten de vastgestelde bijdrage te wijzig en. Werkgevers zullen hier van \ntevoren over geïnformeerd worden.  \nTevens kan de directeur van de RAS besluiten de werkgever een lagere dan de vastgestelde \nbijdrage per werknemer toe te kennen, als de werkgever voor hetzelfde opleidingstraject ook via \neen a ndere weg voor een vergoeding of  subsidie in aanmerking komt."
  },
  {
    "page": 11,
    "ocr_used": false,
    "text": "Beperken bijdrage  \nIndien een werkgever per kalenderjaar voor dezelfde werknemer meerdere malen om een bijdrage \nverzoekt, kan de directeur van de RAS besluiten om deze te beperken. Dat is even eens mogelijk \nals blijkt dat een werkgever, gegeven zijn bijdrage aan de RAS, een onevenredig groot beroep doet \nop de bijdrageregeling van de RAS.    \n \nGeen bijdrage uitkeren  \nAls in enig jaar het maximum budget beschikbaar voor bijdragen aan opleidingskosten bereikt is,  \nzullen geen bijdragen meer uitbetaald worden.  \nRAS zal dit van tevoren aan de werkgevers bekend maken. Werkgevers die vóór de datum van \nbekendmaking scholingsafspraken hebben gemaakt met externe scholingsinstituten én ook de \nfactuur van deze scholingsinstituten al hebben betaald, zullen het volgende kalenderjaar als eerste \nin aanmerking komen voor uitbetaling van de bijdrage in de kosten indien het opleidingstraject ook \ndaadwerkelijk met succes is afgerond."
  },
  {
    "page": 12,
    "ocr_used": false,
    "text": "BIJLAGE X II \nOVERZIC HT BIJDRAGEN IN DE OPLEIDINGSKOSTEN  2018   \n \n \nIn 2018 kunnen werkgevers in aanmerking komen voor een bijdrage in de opleidingskosten van \nwerknemers, conform het reglement RAS bijdragen in de kosten van opleidingstrajecten 2018.  \nHieronder staat vermeld voor welke opleidingen de RAS in 2018 een bijdrage in de \nopleidingskosten beschikbaar stelt en wat de hoogte van de bijdrage per werknemer is.  \n \n1.  OPLEIDINGEN MET EXAMENS BIJ HET RAS -EXAMENBUREAU   \n \nHet gaat om opleidingen die inho udelijk voldoen aan de door de RAS vastgestelde  \neind- en toetstermen en waarvan de werknemer geslaagd is voor het examen van het RAS -\nExamenbureau . De RAS bijdrage in de opleidingskosten is een vast bedrag per werknemer. Deze \nbijdrage is bedoeld als tegemo etkoming in de opleidings - en verletkosten.  \n \n Opleiding  RAS bijdrage in de \nopleidingskosten  \nBasis(vak)opleiding algemene schoonmaak  \n(evt. plus aanvullende module traditioneel)  € 400 \nBasis(vak)opleiding algemene schoonmaak plus  \n• aanvullende module hotel of  \n• aanvullende module gezondheidszorg of  \n• aanvullende module schoonmaak particulieren of  \n• aanvullende module recreatiebungalows of  \n• aanvullende module trappenhuisreiniging of  \n• aanvullende module vliegtuigreiniging  € 540  \nAanvullende module hotel, gezondheidszorg, recreatiebungalows of \nvliegtuigreiniging  € 140  \nAanvullende module Trappenhuisreiniging  € 175  \nBasis(vak)opleiding Vloeronderhoud  € 600 \nBasisopleiding Perron - en stationsreiniging  \n € 400  \nBasisopleiding Rollend materieel (met uitzondering van de treinen)  € 400  \nBasis(vak)opleiding Reinigen in de voedselverwerkende industrie  € 540  \nBasisopleiding Reiniging na Calamiteiten  € 580  \nBasisopleiding Glasbewassing  € 540  \nBasisopleiding Gevelonderhoud  € 540  \nModule vervolg Glasbewassing                                                            \n(na Basisvakopleiding Glasbewassing en/of Gevelonderhoud)  \n € 500  \nModule vervolg Gevelonderhoud                                                        \n(na Basisvakopleiding Glasbewassing en/of Gevelonderhoud)  € 420  \nModule vervolg Reiniging na Calamiteiten                                                      \n(na Basisvakopleiding Reiniging na Calamiteiten)  € 300"
  },
  {
    "page": 13,
    "ocr_used": false,
    "text": "2.  OVERIGE VAKOPLEIDINGEN  \n \nVoor deze opleidingen gelden de volgende RAS bijdragen in de kosten als de werknemer is \ngeslaagd voor het examen.  \n \nOpleiding  RAS bijdrage in de \nopleidingskosten  \nAanvullende module hoogwerker IPAF (1 categorie)                                       \n(na Basisvakopleiding Glasbewassing en Gevelonderhoud of \nReiniging na Calamiteiten).  € 200                   \n(maximaal)  \n \nOpfris treinen  € 250  \nVakopleiding Reiniging Rollend Materieel (treinen)  € 600  \nRollend Materieel module Periodiek  € 600  \nRollend Materieel module Graffitiverwijdering  € 600  \nRollend Materieel module Reiniging na ongeval  € 750  \n \n3. LEIDINGGEVENDE OPLEIDING  \n \nDe opleiding moet inhoudelijk voldoen aan de door de RAS vastgestelde  \neind- en toetstermen. De werknemer is geslaagd voor het examen van het RAS -Examenbureau . De \nRAS bijdrage in de opleidingskosten is een vast bedrag per werknemer. Deze bijdrage is bedoel d \nals tegemoetkoming in de opleidings - en verletkosten.  \n \nOpleiding  RAS bijdrage in de \nopleidingskosten  \nVoortraject bij Basisopleiding leidinggevenden  € 400  \nBasisopleiding Direct Leidinggevenden (inclusief ziekteverzuim)  \n € 1.400"
  }
]