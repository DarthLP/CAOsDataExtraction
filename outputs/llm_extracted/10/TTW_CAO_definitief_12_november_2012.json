{
  "General information": [
    "Collectieve arbeidsovereenkomst \nvoor de Bouwnijverheid \n \n1 januari 2012 tot en met 31 december 2012 \n \n \nWijziging 12 november 2012",
    "Artikel 14: Looptijd \n1.  De looptijd van deze cao is bepaald op het tijdvak van 1 januari 2012 tot en met 31 \ndecember 2012 en voor wat betreft de artikelen 1, 2 en 74 tot en met 31 december \n2014. \n2. Behoudens haar opzegging aan elk van de deelnemende werkgevers- of \nwerknemersorganisaties, welke opzegging telkens ten minste drie maanden voor haar \nafloopdatum dient te geschieden bij aangetekend schrijven, wordt deze collectieve \narbeidsovereenkomst geacht telkens voor een jaar te zijn verlengd. In afwijking \nhiervan expireert artikel 74 per 1 januari 2015 zonder dat voorafgaande opzegging is \nvereist.  \n3. Voorstellen tot wijziging van deze cao worden ter kennis gebracht bij aangetekend \nschrijven aan ieder van de deelnemende organisaties. Werkgevers- en \nwerknemersorganisaties zijn verplicht zo spoedig mogelijk in onderhandeling te \ntreden over de eventuele ingediende voorstellen tot wijziging of vernieuwing van deze \ncao."
  ],
  "Wage information": [
    "Naast structurele loonsverhogingen per 1 april 2012 van 1% en per 1 augustus 2012 van \n0,75%, is de levensloopbijdrage verhoogd met 0,25% naar 1,5%. De werkgeversbijdrage \nin de ziektekostenverzkeering is verhoogd van € 7,50 per maand naar € 12,50 per \nmaand. De kilometervergoeding is verhoogd naar € 0,32 per kilometer. Nieuw is een \nwoon-werkverkeer regeling voor uta-werknemers.",
    "Artikel 1: Definities \nWerknemer \n6. a.   Onder ‘werknemer’ wordt verstaan hij/zij die bij een werkgever als bedoeld \nonder lid 3 en/of lid 5 van dit artikel in Nederland werkzaam is:   \ni. ingevolge een arbeidsovereenkomst in de zin van artikel 7:610 BW, of \nii. ingevolge een overeenkomst tot aanneming van werk, tenzij hij/zij zelf \nondernemer is, of \niii. als hulp van de aannemer van werk zoals onder ii. bedoeld. \nb.  De werknemer zoals genoemd onder a. kan werkzaam zijn als \nbouwplaatswerknemer of als uta-werknemer. \n i. Onder ‘bouwplaatswerknemer’ wordt verstaan een werknemer die werkzaam \nis in een van de functies als vermeld in bijlage 9a-1 en 9a-2 dan wel in \ngelijksoortige functies. \n ii. Onder ‘uta-werknemer’ (Uitvoerend Technisch en Administratief Personeel) \nwordt verstaan een werknemer die werkzaam is in een van de functies als \nvermeld in bijlage 9b dan wel in gelijksoortige functies. \n7. Onder ‘jeugdige werknemer’ wordt verstaan een werknemer beneden de leeftijd van \n22 jaar. \n8. Onder ‘vakvolwassen werknemer’ wordt verstaan een werknemer van 22 jaar of \nouder.",
    "Artikel 4: Overstap uta-werknemers \nDe werkgever kan, indien in zijn bedrijf minder dan vijf werknemers werkzaam zijn als \nuta-werknemer, als bedoeld in artikel 1 lid 6 sub b onder ii. van deze cao, en indien deze \nwerknemers daarmee allen instemmen, deze werknemers eenmalig, met behoud van \nfunctie en salarisschaal, onder de bepalingen van de CAO voor de Bouwnijverheid \nbrengen die betrekking hebben op bouwplaatswerknemers, als bedoeld in artikel 1 lid 6 \nsub b onder i. van deze cao.",
    "Artikel 22: Voorziening bij overlijden \n1. In geval een bouwplaatswerknemer bij afwezigheid van huis in verband met zijn werk \ndan wel op weg naar het werk of van het werk overlijdt, zijn de kosten van het \nvervoer van het stoffelijk overschot naar de woonplaats, indien deze woonplaats in \nNederland gelegen is, voor rekening van de werkgever, tenzij deze kosten uit een \nwettelijke regeling worden betaald. \n2. In afwijking van artikel 7:674 lid 2 BW zal bij de beëindiging van de \narbeidsverhouding door het overlijden van de werknemer de werkgever aan de \nnagelaten betrekkingen van de werknemer over de periode van de dag van overlijden \ntot en met de laatste dag van de tweede maand na de maand waarin het overlijden \nplaatsvond, een uitkering verlenen ten bedrage van het vast overeengekomen \nloon/salaris dat de werknemer laatstelijk rechtens toekwam.",
    "Artikel 27: Onderhoudswerk op zaterdag \nIndien zulks door de opdrachtgever in de voorwaarden wordt geëist, kan bij bewoonde en \nin gebruik zijnde gebouwen zoals woningen, kantoren, ziekenhuizen en industriële \nbedrijven op zaterdag onderhouds- en reparatiewerkzaamheden worden verricht binnen \nhet normale dagvenster als genoemd in artikel 23 lid 3. Beloning vindt plaats tegen een \ntoeslag van 50% van het vast overeengekomen loon/salaris. Ter compensatie zal de \nwerknemer die op zaterdag werkt een vaste vrije dag naar keuze hebben in de periode \nmaandag tot en met vrijdag welke niet wordt betaald. Werken op zaterdag kan niet \nworden verplicht (artikel 23 lid 6).",
    "Artikel 34: Bereikbaarheidsdienst bouwplaatswerknemers \n1. Voor het in dit artikel bepaalde moet onder bereikbaarheidsdienst worden verstaan \nhet zich buiten de normale arbeidsduur per dag zoals bedoeld in artikel 23 lid 1, met \ninachtneming van eventuele afwijkende afspraken over arbeidstijden als bedoeld in \nartikel 23 lid 8 en 9 – met inachtneming van artikel 23 lid 5 – dan wel artikel 28 lid \n14, beschikbaar houden voor het zonodig verrichten van werkzaamheden die niet \nkunnen worden uitgesteld tot de eerstvolgende werkdag. Dit ongeacht het moment \nwaarop de arbeid, als bedoeld in artikel 23 lid 3 of artikel 32a en 33, wordt verricht. \n2. Een werknemer die in het kader van zijn functie bereikbaarheidsdiensten moet \ndraaien en dit bij aanvang van werken in die functie met zijn werkgever is \novereengekomen, heeft een verplichting voor een oproep beschikbaar te zijn. \n3. De werknemer die beschikbaar is voor de bereikbaarheidsdienst heeft terzake van die \ndienst recht op een vergoeding. De hoogte van de vergoeding wordt door de \nwerkgever in overleg met de werknemer vastgesteld, doch zal voor elke \nkalenderweek wachtdienst ten minste bedragen:\na. indien de werknemer door de bereikbaarheidsdienst voortdurend aan zijn \nwoning gebonden is: € 176,13 bruto; \nb. indien de werknemer door de bereikbaarheidsdienst niet voortdurend aan zijn \nwoning gebonden is, maar op gezette tijden beschikbaar moet zijn: € 152,64 \nbruto; \nc. indien de werknemer beschikt over zodanige technische hulpmiddelen dat de \ngebondenheid aan zijn woning tot een minimum beperkt is: € 129,16 bruto. \n4. Ingeval de bereikbaarheidsdienst zich over minder dan een kalenderweek uitstrekt zal \nde vergoeding naar rato worden verminderd met dien verstande dat voor elke \nzaterdag en zondag 1/4 deel en voor elke andere dag 1/10 deel van de \nweekvergoeding wordt aangehouden. \n5. Indien een werknemer tijdens een bereikbaarheidsdienst wordt opgeroepen om \ndaadwerkelijk arbeid te verrichten wordt dit gezien als overwerk. De overwerktoeslag \nzoals bepaald in artikel 30 is van toepassing. \n6. Door de werkgever zal een rooster voor de bereikbaarheidsdienst in overleg met de \nbetreffende werknemer(s) schriftelijk vastgelegd worden. De Normregeling \nArbeidstijden, zoals opgenomen in bijlage 6 van deze cao, is van overeenkomstige \ntoepassing. \n7. In geval tijdens een bereikbaarheidsdienst arbeid moet worden verricht op een \nfeestdag, niet zijnde een zaterdag of zondag, als bedoeld in artikel 37 heeft de \nwerknemer het recht deze dag op een ander tijdstip op te nemen. \n8. In een onderneming met een ondernemingsraad kan een van dit artikel afwijkende \nregeling van toepassing zijn, mits de werkgever met de ondernemingsraad hierover \novereenstemming heeft bereikt. Deze afwijkende regeling dient per saldo minimaal \ngelijkwaardig te zijn aan de in dit artikel omschreven regeling. Artikel 89 is hierbij \nvan toepassing."
  ],
  "Pension information": [
    "Artikel 6: Uitzendarbeid en inleen uitzendkrachten\n2.  Voor vakkrachten in bouwplaatsfuncties: \nArtikel 7, artikel 18, artikel 23, artikel 24, artikel 25, artikel 26a lid 1, 2, 3, 7 en 8, \nartikel 29 (m.u.v. lid 1b), artikel 30, artikel 32a (m.u.v. de laatste volzin van lid 1 sub \ni), artikel 32b, artikel 33, artikel 34, artikel 35a lid 1 en 2, artikel 36a (m.u.v. lid 3b \nen 4), artikel 41a lid 1 en 4, artikel 42a t/m 42d, artikel 44, artikel 45, artikel 50, \nartikel 51, artikel 55 lid 1 en 2, artikel 56, artikel 70a, artikel 70b, artikel 71 en \nartikel 85a1. \n3. Voor vakkrachten in uta-functies: \nArtikel 7, artikel 18, artikel 23 lid 1, 2 en 5 t/m 9, artikel 24, artikel 25 lid 1 en 5, \nartikel 26b lid 1, 2, 6, 10 en 11, artikel 31, artikel 35b lid 1, 2 en 5, artikel 36b \n(m.u.v. lid 5 en 8), artikel 41b (m.u.v. lid 4), artikel 43 (m.u.v. lid 4a), artikel 44, \nartikel 54, artikel 70a, artikel 70c en artikel 85b2. \n1 Voor de toepassing van de pensioenregeling voor vakkrachten gelden speciale regels; zie de uitwerking in bijlage 2. \n2 Zie voetnoot 1.",
    "Artikel 11: Niet als ‘werknemer’ worden beschouwd: \na. direct- en indirect-grootaandeelhouders in de zin van de Pensioenwet \n(Staatsblad 2006, 706) van naamloze vennootschappen en/of besloten \nvennootschappen met beperkte aansprakelijkheid;",
    "Artikel 20b: Beëindiging dienstverband uta-werknemers\n9. Een voor onbepaalde tijd aangegane dienstbetrekking eindigt in elk geval met het \neinde van de loonbetalingsperiode van vier weken of een maand waarin de \nwerknemer 65 jaar wordt, tenzij anders wordt overeengekomen."
  ],
  "Leave information": [
    "Artikel 7: Buitenlandse werknemers\nIn overeenstemming met het bepaalde in artikel 1 lid 6 en met de Wet \nArbeidsvoorwaarden Grensoverschrijdende Arbeid (WAGA) zijn verbindend verklaarde \nbepalingen van deze cao ten aanzien van \na. maximale werktijden en minimale rusttijden; \nb. minimum aantal vakantiedagen, gedurende welke de verplichting van de werkgever \nom loon te betalen bestaat;\nc. ...\nf. beschermende maatregelen met betrekking tot de arbeidsvoorwaarden en \narbeidsomstandigheden van kinderen, jongeren en van zwangere of pas bevallen \nvrouwen;",
    "Artikel 26a: Vierdaagse werkweek voor bouwplaatswerknemers van 55 jaar en \nouder \n1. Een werknemer van 55 jaar of ouder kan de werkgever verzoeken zijn werkweek aan \nte passen tot vier dagen (32 uur). Een schriftelijk verzoek van de werknemer om zijn \narbeidsduur aan te passen wordt gehonoreerd tenzij zwaarwegende bedrijfs- of \ndienstbelangen zich daartegen verzetten. Indien het verzoek wordt gehonoreerd, stelt\nde werkgever na overleg met de werknemer de werktijden vast. Bij afwijzing van het \nverzoek zal de werkgever de werknemer informeren welke inhoudelijke argumenten \ntot het besluit hebben geleid. De werkgever zal binnen vier weken na het indienen \nvan het verzoek zijn beslissing schriftelijk aan de werknemer bekend maken.  \nEen vierdaagse werkweek kan ingaan vanaf het moment dat de werknemer de 55-\njarige leeftijd heeft bereikt en een vierdaagse werkweek met inachtneming van lid 2 \nover de rest van het kalenderjaar mogelijk is. \n2. Om per kalenderjaar te komen tot een vierdaagse werkweek gebruikt de werknemer \nvan 55 jaar of ouder de feestdagen, zijn verlofdagen, zijn roostervrije dagen (inclusief \nscholingsdagen) en zijn seniorendagen, met dien verstande dat vijftien verlofdagen \nworden aangewend voor de zomervakantie conform artikel 35a. Het resterende \naantal benodigde dagen wordt door de werknemer ‘gekocht’, met dien verstande dat \neen werknemer, die in geval van een collectieve bedrijfssluiting binnen een \nkalenderjaar dagen tekort komt (rekening houdend met het recht op drie weken \naaneengesloten zomervakantie) recht heeft op maximaal vijf extra roostervrije \ndagen. In afwijking van artikel 36a lid 3 van deze cao geschiedt de vaststelling van \nde in de onderneming vast te stellen roostervrije dagen in goed overleg tussen \nwerkgever en de desbetreffende werknemer. De opbouw van roostervrije dagen vindt \nplaats op basis van een volledige werkweek van vijf dagen. Bijlage 7 bevat een \nvoorbeeldrooster voor het jaar 2012. \n3. In onderling overleg tussen de werknemer en de werkgever worden de verschillende \nsoorten vrije dagen gelijkelijk over het jaar gespreid en schriftelijk vastgelegd \nminimaal één maand voorafgaande aan de invoeringsdatum dan wel voorafgaande \naan het volgende kalenderjaar. In weken waarin een feest- of in de onderneming \nvastgestelde roostervrije dag valt, geldt deze feest- of in de onderneming \nvastgestelde roostervrije dag als de vrije dag van die week. De genoemde spreiding \nvindt zodanig plaats dat de eventueel resterende vrije dagen verlofdagen zijn als \nbedoeld in artikel 35a. \n4. De waarde van het aantal te ‘kopen’ dagen wordt ingehouden met behulp van een \naankooppercentage. Dit aankooppercentage wordt in 2012 als volgt berekend:  \n     \naantal koopdagen           X        1,08 \n______________________________________________________ \n261 \n \nHet vast overeengekomen loon bij een vijfdaagse werkweek van veertig uur, \nvermenigvuldigd met het aankooppercentage is het aankoopbedrag. De werkgever \nhoudt per loonbetalingsperiode van vier weken of een maand dit aankoopbedrag in op \nhet brutoloon van de werknemer.  \n5. Met betrekking tot de premies en afdrachten over koopdagen geldt het volgende. De \npensioenpremies worden berekend over de pensioengrondslag en de premie \nInvaliditeitspensioen over het premieloon vóór aftrek van het aankoopbedrag. De \nwaarde van de te ‘kopen’ dagen kan niet in mindering worden gebracht op de \ngrondslag voor de bedrijfstakeigen regelingen of de vakantietoeslag. Dat deel van de \npremie O&O-fonds dat betrekking heeft op het Scholingsfonds behoeft de werkgever \nniet af te dragen. De werknemer kan twee dagen per jaar scholing in de zin van \nartikel 62a volgen op een vrije dag van de week. De cursus- en reiskosten kunnen \ngedeclareerd worden bij het Scholingsfonds volgens de gebruikelijke systematiek. De \nvakantietoeslag wordt op de gebruikelijke wijze berekend over het salaris (vóór aftrek \nvan het aankoopbedrag). \n6. a.  Bij arbeidsongeschiktheid heeft de werknemer gedurende het eerste ziektejaar \nrecht op 100% doorbetaling van het vast overeengekomen loon. Tijdens het \ntweede ziektejaar heeft de werknemer recht op 70% doorbetaling van het vast \novereengekomen loon. \nb. Het aankoopbedrag bij arbeidsongeschiktheid wordt volgens de gebruikelijke \nsystematiek ingehouden.  \nc. Bij arbeidsongeschiktheid op een vakantiedag of seniorendag behoudt de \nwerknemer het recht deze dag op een ander moment op te nemen.  \nd. Het recht op een vervangende roostervrije of gekochte vrije dag vervalt bij \narbeidsongeschiktheid.  \n7. De werknemer kan zijn werkgever verzoeken op enig moment de extra vrije dagen \nweer in te ruilen voor loon en over te gaan tot een volledige werkweek van vijf \ndagen.  \n8. Bij beëindiging van het dienstverband wordt berekend op hoeveel extra vrije dagen \nde betrokken werknemer nog recht heeft. Indien blijkt dat de werknemer op het \ntijdstip van beëindiging van het dienstverband recht heeft op een groter aantal extra \nvrije dagen dan feitelijk is opgenomen, zullen deze dagen worden uitbetaald. Indien \nblijkt dat de werknemer op het tijdstip van beëindiging van het dienstverband een \ngroter aantal extra vrije dagen heeft opgenomen dan waarop hij recht heeft, zullen \ndeze dagen worden verrekend.",
    "Artikel 26b: Vierdaagse werkweek voor uta-werknemers van 55 jaar en ouder \n1. Een werknemer van 55 jaar of ouder kan de werkgever verzoeken zijn werkweek aan \nte passen tot vier dagen (32 uur), met inachtneming van de leden 2 tot en met 9 van \ndit artikel. Een schriftelijk verzoek van de werknemer om zijn arbeidsduur aan te \npassen wordt gehonoreerd tenzij zwaarwegende bedrijfs- of dienstbelangen zich \ndaartegen verzetten. Indien het verzoek wordt gehonoreerd, stelt de werkgever na \noverleg met de werknemer de werktijden vast. Bij afwijzing van het verzoek zal de \nwerkgever de werknemer informeren welke inhoudelijke argumenten tot het besluit \nhebben geleid. De werkgever zal binnen vier weken na het indienen van het verzoek \nzijn beslissing schriftelijk aan de werknemer bekend maken. Een vierdaagse \nwerkweek kan ingaan vanaf het moment dat de werknemer de 55-jarige leeftijd heeft \nbereikt. \n2. Om per kalenderjaar te komen tot een vierdaagse werkweek gebruikt de werknemer \nvan 55 jaar of ouder de feestdagen, zijn verlofdagen, zijn roostervrije dagen en zijn \nseniorendagen, met dien verstande dat ten minste vijftien verlofdagen kunnen \nworden aangewend voor de zomervakantie conform artikel 35b lid 7. De opbouw van \nroostervrije dagen vindt plaats op basis van een volledige werkweek van vijf dagen. \nBijlage 7 bevat een voorbeeldrooster voor het jaar 2012. \n3. De werknemer van 55 jaar of ouder die ingedeeld is in functieladder 1 (uitvoering) \nvan deze cao, hoeft geen dagen in te kopen. De werkgever betaalt de dagen die deze \nwerknemer tekort komt door. Echter, in het geval voor deze werknemer sprake is van \neen collectieve wintersluiting waardoor hij verlofdagen tekort komt om een \nvierdaagse werkweek te realiseren, zal de werknemer ter compensatie een aantal \nweken vijf dagen werken. \n4. De werknemer van 55 jaar of ouder die is ingedeeld in functieladder 2, 3, 4 of 5 en \ndie gebruik maakt van de vierdaagse werkweek voor 55–plussers als bedoeld in dit \nartikel krijgt recht op maximaal vijf extra verlofdagen met behoud van salaris voor \nzover hij deze dagen tekort zou komen ten gevolge van een collectieve wintersluiting \nen ervan uitgaande dat deze werknemer drie weken aaneengesloten zomervakantie \ngeniet. \n5. De werknemer die niet valt onder lid 3 van dit artikel kan het resterende aantal \nbenodigde dagen kopen, met dien verstande dat de werknemer in de gelegenheid \ngesteld kan worden om gespreid over het jaar een aantal weken toch vijf dagen te \nwerken. \n6. In onderling overleg tussen de werknemer en de werkgever worden de verschillende \nsoorten vrije dagen gelijkelijk over het jaar gespreid en schriftelijk vastgelegd \nminimaal één maand voorafgaande aan de invoeringsdatum dan wel aan het \nvolgende kalenderjaar. In weken waarin een feestdag valt, geldt deze feestdag als de\nvrije dag van die week. De genoemde spreiding vindt zodanig plaats dat de eventueel \nresterende vrije dagen verlofdagen zijn als bedoeld in artikel 35b. \n7. Het maximale aantal te ‘kopen’ dagen voor een werknemer van 55 jaar of ouder \nbedraagt 22 per kalenderjaar en voor een werknemer van 60 jaar of ouder 20 per \nkalenderjaar. Het benodigde aantal te kopen dagen om te komen tot een vierdaagse \nwerkweek op jaarbasis ligt in de regel lager dan het hier genoemde maximum aantal \ndagen. Het benodigde aantal te kopen dagen is te berekenen volgens de rekenregels \nin bijlage 7. De waarde van het aantal dagen dat een werknemer ‘koopt’ wordt \ningehouden op zijn salaris met behulp van een aankooppercentage. Dit \naankooppercentage wordt in 2012 als volgt berekend:     \n \naantal koopdagen           X        1,08 \n______________________________________________________ \n261 \n \nHet salaris bij een vijfdaagse werkweek van veertig uur, vermenigvuldigd met het \naankooppercentage is het aankoopbedrag. De werkgever houdt per \nloonbetalingsperiode van vier weken of een maand dit aankoopbedrag in op het \nbrutosalaris van de werknemer. \n8. Met betrekking tot de premies en afdrachten geldt het volgende. De pensioenpremies \nworden berekend over de pensioengrondslag, de premie Invaliditeitspensioen over \nhet premieloon vóór aftrek van het aankoopbedrag. De waarde van de te ‘kopen’ \ndagen kan niet in mindering worden gebracht op de grondslag voor de \nbedrijfstakeigen regelingen of de vakantietoeslag. \n9. a.  Bij arbeidsongeschiktheid heeft de werknemer gedurende het eerste ziektejaar \nrecht op 100% doorbetaling van het salaris. Tijdens het tweede ziektejaar heeft \nde werknemer recht op 70% doorbetaling van het salaris.  \nb. Het aankoopbedrag zoals genoemd in lid 7 wordt volgens de gebruikelijke \nsystematiek ingehouden.  \nc. Bij arbeidsongeschiktheid op een vakantiedag of seniorendag behoudt de \nwerknemer het recht deze dag op een ander moment op te nemen.  \nd. Het recht op een vervangende roostervrije of gekochte vrije dag vervalt bij \narbeidsongeschiktheid. \n10. De werknemer kan zijn werkgever verzoeken de onderhavige regeling te beëindigen, \nde extra vrije dagen weer in te ruilen voor salaris en over te gaan tot een volledige \nwerkweek van vijf dagen. Artikel 25 lid 3 is van toepassing tenzij uit dit artikel anders \nblijkt. \n11. Bij beëindiging van het dienstverband wordt, met inachtneming van het reeds \ningehouden aankoopbedrag, berekend op hoeveel extra vrije dagen de betrokken \nwerknemer nog recht heeft. Indien blijkt dat de werknemer op het tijdstip van \nbeëindiging van het dienstverband recht heeft op een groter aantal extra vrije dagen \ndan feitelijk is opgenomen, zullen deze dagen worden uitbetaald. Indien blijkt dat de \nwerknemer op het tijdstip van beëindiging van het dienstverband een groter aantal \nextra vrije dagen heeft opgenomen dan waarop hij recht heeft, zullen deze dagen \nworden verrekend.",
    "Artikel 35a: Vakantie bouwplaatswerknemers \n1. De opbouw van vakantiedagen verloopt volgens kalenderjaren. Per kalenderjaar en \nper leeftijdsgroep is het recht op vakantiedagen van werknemers als volgt geregeld: \n \nTabel: Vakantiedagen bouwplaatswerknemers \n_____________________________________________________________________ \n \nLeeftijd    Aantal vakantiedagen per jaar \n \n    Wettelijk Bovenwettelijk Seniorendagen Totaal \n \n_____________________________________________________________________ \n \nTot 18 jaar      20   9       29 \n18 t/m 54 jaar     20   5       25 \n55 t/m 59 jaar     20   5    1 0   35 \n60 jaar of ouder     20   5    1 3   38 \n_____________________________________________________________________ \n \n2. Een werknemer die gedurende het kalenderjaar 18, 55 of 60 jaar wordt, heeft recht \nop deze dagen naar rato. Hierbij zal het aantal op hele dagen worden afgerond. \n3. Onder ‘bovenwettelijke vakantiedagen’ wordt verstaan het jaarlijks aantal \nvakantiedagen dat uitkomt boven het jaarlijks wettelijk minimum als bedoeld in \nartikel 7:634 BW, met uitzondering van de zogenaamde seniorendagen of extra vrije \ndagen voor werknemers van 55 jaar en ouder. \n4. In het jaar dat tussen Kerstmis en Nieuwjaar vijf werkdagen vallen, hebben de \nwerknemers recht op één vakantiedag extra. \n5. Indien in een kalenderjaar het dienstverband korter dan twaalf maanden heeft \ngeduurd, wordt het op grond van lid 1 van dit artikel voor de werknemer geldende \naantal vakantiedagen naar evenredigheid verminderd, met dien verstande dat \ngedeelten van vakantiedagen worden afgerond op hele dagen. \n6. Vaststelling vakantie  \na. De werknemer heeft recht op drie weken aaneengesloten zomervakantie op grond \nvan de onder lid 1 van dit artikel genoemde vakantiedagen.  \nb. De werkgever stelt de tijdstippen van aanvang en einde van de vakantie vast \novereenkomstig de wensen van de werknemer, tenzij het belang van de \ncontinuïteit van het bedrijfsproces zich hiertegen verzet. \nc. Voor zover mogelijk zal op verzoek van de werknemer voor 1 december van enig \njaar zijn aaneengesloten zomervakantie van het daaropvolgende jaar worden \nvastgesteld. \nd. Indien een werknemer verplicht is deel te nemen aan een in de onderneming \nvastgestelde collectieve bedrijfssluiting, krijgt hij daarnaast recht op een \naaneengesloten vakantie van drie weken, als hij beschikt over voldoende \nvakantie- en roostervrije dagen. \ne. Uitgangspunt is dat de wettelijke vakantiedagen opgebouwd na 1 januari 2012 \neerst worden opgenomen. \n7. Verhindering verlof \nVoor zover de werknemer wegens omstandigheden als bedoeld in artikel 7:635 BW \nverhinderd is zijn verlof te genieten, moet hem alsnog verlof worden gegeven op een \nin overleg met de werknemer door de werkgever vast te stellen tijdstip, mits de \nwerknemer vóór de aanvang van de verhindering deze aan de werkgever heeft \nmedegedeeld, ofwel het betreft dagen waarop de werknemer arbeidsongeschikt was.\n8. Betaling vakantiedagen \nDe werknemer heeft recht op doorbetaling door de werkgever van het vast \novereengekomen loon over de door hem opgenomen vakantiedagen, met \nuitzondering van de bovenwettelijke vakantiedagen waarvan de waarde door de \nwerkgever in het Tijdspaarfonds is gestort. De werkgever kan de loonkosten \nverbonden aan de doorbetaling van de tien respectievelijk dertien extra \nvakantiedagen van de oudere werknemers declareren bij het Aanvullingsfonds, mits is \nvoldaan aan de premieverplichting aan het Aanvullingsfonds. \n9. Vakantieopbouw tijdens ziekte \na. In geval van volledige arbeidsongeschiktheid bouwt een werknemer \nseniorendagen op gedurende de laatste zes maanden waarover hij zijn arbeid \nwegens de arbeidsongeschiktheid niet heeft kunnen verrichten. \nb. Een uitzondering geldt voor de bovenwettelijke vakantiedagen. Bij \narbeidsongeschiktheid geschiedt de opbouw van bovenwettelijke vakantiedagen \nover de eerste zes maanden waarover hij zijn arbeid wegens de \narbeidsongeschiktheid niet heeft kunnen verrichten. \nc. Indien een werknemer langer dan zes maanden arbeidsongeschikt is geweest en \nna re-integratie als gevolg daarvan over onvoldoende vakantiedagen beschikt \nvoor een bedrijfssluiting in verband met de zomervakantie zal de werkgever de \nontbrekende vakantiedagen doorbetalen tot een maximum van 2,5 dag.",
    "Artikel 35b: Vakantie uta-werknemers \n1. De opbouw van vakantiedagen verloopt volgens kalenderjaren. Per onderneming kan \neen andere periode worden vastgelegd, hetgeen schriftelijk aan de werknemer dient \nte worden bevestigd. Per kalenderjaar en per leeftijdsgroep is het recht op \nvakantiedagen van werknemers met behoud van salaris als volgt geregeld: \n \nTabel: Vakantiedagen uta-werknemers \n_____________________________________________________________________ \nLeeftijd    Aantal vakantiedagen per jaar \n \n    Wettelijk Bovenwettelijk Seniorendagen Totaal \n \n____________________________________________________________________ \n \nTot 18 jaar 2 0   7         27 \n18 t/m 54 jaar      20   5         25 \n55 t/m 59 jaar      20   5        9     34 \n60 jaar of ouder      20   5       11    36 \n_____________________________________________________________________ \n2. Een werknemer die gedurende het kalenderjaar 18, 55 of 60 jaar wordt heeft recht \nop deze dagen naar rato. Hierbij zal het aantal op hele dagen worden afgerond.  \n3. Onder ‘bovenwettelijke vakantiedagen’ wordt verstaan het jaarlijks aantal \nvakantiedagen dat uitkomt boven het jaarlijks wettelijk minimum als bedoeld in \nartikel 7:634 BW, met uitzondering van de zogenaamde seniorendagen of extra vrije \ndagen voor werknemers van 55 jaar en ouder. \n4. De werknemer kan ervoor kiezen de geldswaarde van de bovenwettelijke \nvakantiedagen,"
  ],
  "Termination information": [
    "Artikel 17: De arbeidsovereenkomst\n2. Het is de werkgever niet toegestaan nulurencontracten of oproepcontracten zonder \nenige urengarantie voor een bepaalde periode overeen te komen.",
    "Artikel 17: De arbeidsovereenkomst \n3. Een proeftijd is slechts geldig indien deze bij schriftelijk aangegane overeenkomst tot \nstand is gekomen. \nAfhankelijk van de overeengekomen duur van de arbeidsovereenkomst met \nbouwplaatswerknemers dient de volgende maximale proeftijd te worden \naangehouden: \nx bij een arbeidsovereenkomst korter dan een jaar: twee weken; \nx bij een arbeidsovereenkomst van een jaar of langer, maar korter dan 2 jaar: 1 \nmaand; \nx bij een arbeidsovereenkomst van 2 jaar of langer: 2 maanden.  \nAfhankelijk van de overeengekomen duur van de arbeidsovereenkomst met uta-\nwerknemers dient de volgende maximale proeftijd te worden aangehouden: \nx bij een arbeidsovereenkomst voor onbepaalde tijd: twee maanden; \nx bij een arbeidsovereenkomst voor bepaalde tijd \n  korter dan twee jaar: ten hoogste een maand; \n  van twee jaar of langer: ten hoogste twee maanden; \n  waarbij het einde van de arbeidsovereenkomst niet op een kalenderdatum \nis gesteld: ten hoogste een maand.",
    "Artikel 17: De arbeidsovereenkomst\n4. a. In afwijking van artikel 7:668a, lid 1 BW, geldt voor bouwplaatswerknemers bij \nmeerdere elkaar opvolgende arbeidsovereenkomsten voor bepaalde tijd de laatste \narbeidsovereenkomst voor bepaalde tijd als aangegaan voor onbepaalde tijd \nindien: \nx drie arbeidsovereenkomsten voor bepaalde tijd elkaar hebben opgevolgd met \neen tussenliggende periode van niet meer dan drie maanden en een periode \nvan vierentwintig maanden, deze tussenpozen inbegrepen, is overschreden; \nx meer dan drie voor bepaalde tijd aangegane arbeidsovereenkomsten elkaar \nhebben opgevolgd met tussenpozen van niet meer dan drie maanden. \nb. Indien de werkgever de gelegenheid heeft om een contract voor bepaalde tijd te \nverlengen zonder dat daardoor sprake is van omzetting naar een contract voor \nonbepaalde tijd, doch hij hiervan geen gebruik maakt, is het de werkgever niet \ntoegestaan voor de desbetreffende werkzaamheden een uitzendkracht in te huren. \nEnige uitzondering hierop is de situatie waarin het contract niet wordt verlengd \nvanwege aantoonbaar disfunctioneren van de werknemer. \nc. Voor de toepassing van dit artikellid worden kortdurende arbeidsovereenkomsten \nvoor bepaalde tijd welke uitsluitend worden aangegaan ter bestrijding van de \ngladheid in de winterperiode niet meegeteld.",
    "Artikel 19: Functie-uitoefening\n7. Onverminderd de bevoegdheid tot ontslag op staande voet, is de werkgever \ngerechtigd wegens de aanwezigheid van een dringende reden als bedoeld in artikel \n7:678 BW, een schorsing toe te passen van maximaal een week zonder doorbetaling \nvan loon. De werkgever dient de gronden en de duur van de maatregel schriftelijk \naan de werknemer mede te delen.",
    "Artikel 20a: Beëindiging dienstverband bouwplaatswerknemers \n1. Ten aanzien van de beëindiging van de arbeidsverhouding zijn de bepalingen van het \nBW van toepassing met inachtneming van hetgeen in de navolgende leden van dit \nartikel is bepaald. \n2. In afwijking van artikel 7:672 lid 2 en lid 3 BW, wordt de door de werkgever en \nwerknemer in acht te nemen opzegtermijn bepaald aan de hand van de tabellen \nopgenomen in bijlage 5. \n3. Overeenkomstig het bepaalde in artikel 7:672 lid 4 BW kan de door de werkgever in \nacht te nemen opzegtermijn met een maand worden bekort indien de werkgever \nbeschikt over een ontslagvergunning afgegeven door het UWV WERKbedrijf. In dat \ngeval kan de opzegtermijn nooit minder dan één maand bedragen. \n4. De opzegging door de werkgever of de werknemer dient schriftelijk te geschieden. \nMet inachtneming van de opzegtermijn kan de feitelijke beëindiging van het \ndienstverband uitsluitend na afloop van de laatste dag van een loonweek \nplaatsvinden. \n5. Indien in de opzegtermijn vakantiedagen van de aaneengesloten zomervakantie \nvallen, wordt de opzegtermijn met deze dagen verlengd. \n6. Het bepaalde in de leden 2 en 4 geldt niet voor chauffeurs, als bedoeld in de \nfunctielijst bouwplaatswerknemers (bijlage 9a-1), nummers 23, 65 en 93. Voor hen \ngelden de wettelijke bepalingen van de opzegtermijnen. \n7. a.  Indien bij de beëindiging van een dienstverband niet opgenomen, door te betalen \nvakantiedagen resteren, zal de werkgever die dagen uitbetalen, of de werknemer \nde gelegenheid bieden die dagen alsnog op te nemen vóór de beëindiging van het \ndienstverband. \nb.  Indien bij de beëindiging van een dienstverband meer doorbetaalde \nvakantiedagen zijn opgenomen dan de werknemer had opgebouwd, kan de \nwerkgever deze meerdere dagen met de werknemer verrekenen. \n8. a.  Indien blijkt dat de werknemer op het tijdstip van beëindiging van het \ndienstverband recht heeft op een groter aantal dan de feitelijk opgenomen, door \nte betalen roostervrije dag(en), dient deze dag respectievelijk dienen deze dagen, \nalsnog na overleg met de werkgever vóór de beëindiging van het dienstverband te \nworden opgenomen. \nb. Alleen wanneer het dienstverband op verzoek van de werknemer wordt beëindigd \ndan wel bij beëindiging van het dienstverband om een dringende reden als \nbedoeld in artikel 7:677 BW, kan in geval bij de beëindiging van het \ndienstverband de werknemer meer roostervrije dagen blijkt te hebben opgenomen \ndan waarop hij op de datum van beëindiging recht had, de werkgever deze \nmeerdere dagen met de werknemer verrekenen. \nc. Indien de werknemer op het tijdstip van een faillissement van de werkgever recht \nheeft op een groter aantal roostervrije dagen dan feitelijk opgenomen, worden \ndeze dagen geacht niet te zijn opgenomen tijdens de opzegtermijn, tenzij ze \naantoonbaar vooraf reeds tijdens die periode waren ingeroosterd. \n9. Bij tussentijdse beëindiging van de arbeidsovereenkomst wordt een eventueel saldo \naan overuren uitbetaald, conform het bepaalde in artikel 30 inzake de \noverwerktoeslag. \n10. Bij tussentijdse beëindiging van de arbeidsovereenkomst tijdens een kalenderjaar \nvindt geen verrekening plaats van de door de werkgever aan de werknemer betaalde \nbijdrage aan de levensloopregeling, als bedoeld in artikel 48.\n11. In afwijking van artikel 7:670 lid 1 BW, kan de werkgever de dienstbetrekking wel \nopzeggen, met inachtneming van de krachtens dit artikel geldende opzegtermijnen, \nals een werknemer met een arbeidsovereenkomst voor onbepaalde tijd \narbeidsongeschikt is en er tijdens de arbeidsongeschiktheid geen werk voor \nbetreffende werknemer meer voorhanden is. Het betreft hier werk op het object waar \nde werknemer vóór de aanvang van de arbeidsongeschiktheid werkzaamheden heeft \nverricht. De dienstbetrekking eindigt in dat geval echter niet direct na verstrijken van \nde opzegtermijn, maar pas op het moment dat de werknemer weer arbeidsgeschikt \nis. Indien toestemming van UWV WERKbedrijf is verkregen, kan het dienstverband in \nelk geval worden beëindigd, wanneer de arbeidsongeschiktheid twee jaar heeft \ngeduurd. \n12. Voor werknemers in de industriële steigerbouw geldt een ontslagverbod in de periode \nvan 1 november tot en met 1 april. Bovengenoemd verbod is geregistreerd op naam, \ntenzij het bedrijf de voorkeur te kennen geeft om het totale personeelsbestand onder \nde ontslagbescherming te brengen. Dit ontslagverbod is voor de werkgever niet van \ntoepassing indien er een dringende reden aanwezig is als bedoeld in artikel 7:678 \nBW.",
    "Artikel 20b: Beëindiging dienstverband uta-werknemers \n1. De opzegging door de werkgever of de werknemer dient schriftelijk te geschieden. \nMet inachtneming van de opzegtermijn kan de feitelijke beëindiging van het \ndienstverband uitsluitend na afloop van de laatste dag van een loonbetalingsperiode \nplaatsvinden. Bij schriftelijke overeenkomst of door het gebruik kan een andere dag \ndaarvoor worden aangewezen. \n2. Overeenkomstig het bepaalde in artikel 7:672 lid 2 BW bedraagt de door de \nwerkgever in acht te nemen opzegtermijn bij een arbeidsovereenkomst die op de dag \nvan opzegging: \nx korter dan vijf jaar heeft geduurd: één maand; \nx vijf jaar of langer maar korter dan tien jaar heeft geduurd: twee maanden; \nx tien jaar of langer maar korter dan vijftien jaar: drie maanden; \nx vijftien jaar of langer heeft geduurd: vier maanden. \n3. Overeenkomstig het bepaalde in artikel 7:672 lid 4 BW kan de door de werkgever in \nacht te nemen opzegtermijn met een maand worden bekort indien de werkgever \nbeschikt over een ontslagvergunning afgegeven door het UWV WERKbedrijf. In dat \ngeval kan de opzegtermijn nooit minder dan één maand bedragen. \n4. Overeenkomstig het bepaalde in artikel 7:672 lid 3 BW bedraagt de door de \nwerknemer in acht te nemen opzegtermijn één maand. \n5. Bij beëindiging van het dienstverband zal aan de werknemer het hem op dat moment \ntoekomende bedrag aan vakantietoeslag worden uitbetaald, dan wel het te veel \nbetaalde bedrag met hem worden verrekend. \n6. a.  Indien bij de beëindiging van een dienstverband niet opgenomen, door te betalen \nvakantiedagen resteren, zal de werkgever die dagen uitbetalen, of de werknemer \nde gelegenheid bieden die dagen alsnog op te nemen vóór de beëindiging van het \ndienstverband. \n b.  Indien bij de beëindiging van een dienstverband meer doorbetaalde \nvakantiedagen zijn opgenomen dan de werknemer had opgebouwd, kan de \nwerkgever deze meerdere dagen met de werknemer verrekenen. \n7. a.  Indien blijkt dat de werknemer op het tijdstip van beëindiging van het \ndienstverband recht heeft op een groter aantal dan de feitelijk opgenomen, door \nte betalen roostervrije dag(en), dient deze dag respectievelijk dienen deze dagen, \nalsnog na overleg met de werkgever vóór de beëindiging van het dienstverband te \nworden opgenomen. \nb. Alleen wanneer het dienstverband op verzoek van de werknemer wordt beëindigd \ndan wel bij beëindiging van het dienstverband om een dringende reden als \nbedoeld in artikel 7:677 BW, kan in geval bij de beëindiging van het\ndienstverband de werknemer meer roostervrije dagen blijkt te hebben opgenomen \ndan waarop hij op de datum van beëindiging recht had, de werkgever deze \nmeerdere dagen met de werknemer verrekenen. \nc. Indien de werknemer op het tijdstip van een faillissement van de werkgever recht \nheeft op een groter aantal roostervrije dagen dan feitelijk opgenomen, worden \ndeze dagen geacht niet te zijn opgenomen tijdens de opzegtermijn, tenzij ze \naantoonbaar vooraf reeds tijdens die periode waren ingeroosterd. \n8. Bij tussentijdse beëindiging van de arbeidsovereenkomst tijdens een kalenderjaar \nvindt geen verrekening plaats van de door de werkgever aan de werknemer betaalde \nbijdrage aan de levensloopregeling, als bedoeld in artikel 48. \n9. Een voor onbepaalde tijd aangegane dienstbetrekking eindigt in elk geval met het \neinde van de loonbetalingsperiode van vier weken of een maand waarin de \nwerknemer 65 jaar wordt, tenzij anders wordt overeengekomen."
  ],
  "Overtime information": [
    "Artikel 23: Normale arbeidsduur en arbeidstijden \n1. De normale arbeidsduur bedraagt veertig uur per werkweek en acht uur per dag. De \nwerkweek loopt van maandag tot en met vrijdag. De zaterdag en zondag worden niet \nals normale werkdagen beschouwd.  \n2. De dagelijkse arbeidstijd en rusttijden zullen door de werkgever in redelijk overleg \nmet de werknemer in zijn onderneming c.q. op de bouwplaats worden vastgesteld. \n3. a. De arbeid voor bouwplaatswerknemers wordt verricht tussen 07.00 uur en 18.00 \nuur. \nb. De arbeid gedurende de uitvoering van werkzaamheden die onderhevig zijn aan \ngetijde (hoog en laag water als gevolg van eb en vloed) wordt verricht tussen \n06.00 uur en 18.00 uur.  \n4. Voor bouwplaatswerknemers geldt voorts dat, indien de arbeidstijd, de in de \nNormregeling Arbeidstijden (bijlage 6) voorgeschreven pauze en de werkelijke reistijd \ntezamen meer bedragen dan 11,5 uur per dag, de arbeidstijd in zoverre zal worden \ningekort. De in de normale arbeidstijd vallende reisuren zullen als arbeidsuren \nworden betaald. \n5. Op verzoek van de werknemer kunnen werkgever en werknemer in onderling overleg \nde dagelijkse en wekelijkse arbeidstijden vastleggen, met inachtneming van de cao. \nDe werkgever zal daarbij rekening houden met de persoonlijke omstandigheden van \nde werknemer en zorgdragen voor een bestendig en regelmatig arbeidstijdpatroon. \nWerkgever en werknemer dragen er zorg voor dat het arbeidspatroon per kwartaal \nten minste 28 dagen voor aanvang van dat kwartaal is vastgesteld. Van deze termijn \nkan worden afgeweken met instemming van de betrokken werknemer. \n6. Het werken op zaterdagen en zondagen kan niet worden verplicht. \n7. Een werknemer die ernstige gewetensbezwaren heeft tegen het werken op zon- en \nerkende christelijke feestdagen kan hiertoe niet verplicht worden, indien de \nwerknemer dit tijdig voor de aanvang van de werkzaamheden aan de  werkgever \nkenbaar maakt. \n8. In afwijking van de normale arbeidsduur zoals genoemd in lid 1, kan een regeling \nworden overeengekomen waarbij kortere werkweken worden afgewisseld met langere \nwerkweken. De werkgever en de ondernemingsraad moeten over deze regeling \novereenstemming hebben bereikt én ten minste 70% van de betrokken werknemers \nmoet schriftelijk hebben ingestemd. De bepalingen van artikel 89 van deze cao zijn \nvan toepassing. Indien de onderneming geen ondernemingsraad heeft, dient ten \nminste 70% van de betrokken werknemers schriftelijk in te stemmen.  \nDe volgende randvoorwaarden dienen hierbij in acht te worden genomen: \nx de dagelijkse arbeidsduur kan variëren van minimaal 7 uur tot maximaal 9 uur \nper dag;   \nx binnen een werkweek is de dagelijkse arbeidsduur iedere dag gelijk;  \nx de gemiddelde arbeidsduur moet over een periode van 13 weken uitkomen op \n40 uur per week;  \nx de werkgever betaalt loon over 8 uur per dag; \nx de uren dienen te worden gewerkt binnen het normale dagvenster van lid 3, van \nmaandag tot en met vrijdag en binnen de begrenzing van 11,5 uur per dag \ngenoemd in lid 4; \nx de duur van het dienstverband bedraagt ten minste anderhalf maal de duur van \nde regeling; \nx voor de afwijkende werktijden gelden de normen van de Normregeling \nArbeidstijden, zoals opgenomen in bijlage 6 van deze cao, als uiterste grens;  \nx de zaterdag en zondag kunnen niet als normale werkdagen beschouwd worden;\nx in geval van zondagsarbeid in de Burgerlijke en Utiliteitsbouw-sector heeft de \nwerknemer aanspraak op minimaal 8 vrije zondagen per 13 weken; \nx bij een arbeidstijdpatroon van minder dan vijf werkdagen per week, dient de \nbeloning en de opbouw van rechten ten behoeve van de in artikel 84 genoemde \nfondsen vergelijkbaar te zijn met die bij een vijfdaagse werkweek; \nx werknemers van 55 jaar of ouder behouden de mogelijkheid te komen tot een \nvierdaagse werkweek bij een normale arbeidsduur van 8 uur per dag, zoals \nbepaald in artikel 26a en 26b. \n9. Voor (specifieke groepen) werknemers kunnen, indien afwijking van de normale \nwekelijkse arbeidsduur is gewenst, maatwerkafspraken worden gemaakt. Hiervoor \ndient de werkgever in overleg te treden met de vakbonden FNV Bouw en CNV \nVakmensen. Indien het de sector Grond-, Water-, en Wegenbouw betreft, dient ook \nde Vakvereniging HZC bij het overleg te worden betrokken.",
    "Artikel 24: Normregeling Arbeidstijden \nIndien en voorzover in deze cao niets is bepaald inzake een onderdeel van de \narbeidstijden zijn de normen van de Normregeling Arbeidstijden, zoals opgenomen in \nbijlage 6 van deze cao, van toepassing, met dien verstande dat in geval van \nzondagsarbeid in de Burgerlijke en Utiliteitsbouw-sector de werknemer aanspraak heeft \nop minimaal acht vrije zondagen per dertien weken.",
    "Artikel 27: Onderhoudswerk op zaterdag \nIndien zulks door de opdrachtgever in de voorwaarden wordt geëist, kan bij bewoonde en \nin gebruik zijnde gebouwen zoals woningen, kantoren, ziekenhuizen en industriële \nbedrijven op zaterdag onderhouds- en reparatiewerkzaamheden worden verricht binnen \nhet normale dagvenster als genoemd in artikel 23 lid 3. Beloning vindt plaats tegen een \ntoeslag van 50% van het vast overeengekomen loon/salaris. Ter compensatie zal de \nwerknemer die op zaterdag werkt een vaste vrije dag naar keuze hebben in de periode \nmaandag tot en met vrijdag welke niet wordt betaald. Werken op zaterdag kan niet \nworden verplicht (artikel 23 lid 6).",
    "Artikel 28: Verplicht overwerk bouwplaatswerknemers \nDit artikel is van toepassing zodra het Tijdspaarfonds hierop is ingericht. \n1. Bouwplaatswerknemers van 18 jaar of ouder met een volledig dienstverband kunnen, \nper kalenderjaar gedurende maximaal 26 weken, ten behoeve van de opvang van \ndiscontinuïteit in de bedrijfsvoering, worden verplicht 80 opname-uren per \nkalenderjaar op te bouwen door middel van verplicht overwerk en/of inleg van \nreisuren. Daarbij gelden de in de volgende leden van dit artikel vermelde \nvoorwaarden. \n2. De werkgever kan de overwerkregeling als bedoeld in lid 1 van dit artikel niet \nopleggen aan anderen dan zijn eigen werknemers.  \n3. a. Overwerk vindt altijd plaats in eenheden van minstens een uur. \nb. De werknemer kan worden verplicht tot maximaal drie overuren per week en \nmaximaal 64 overuren per jaar. \nc. De overwerkuren worden gewaardeerd conform het bepaalde in artikel 30 van \ndeze cao inzake de overwerkvergoeding. \nd. Per dag mag maximaal 13 uur worden besteed aan (over)werk, reistijd en pauze. \nIndien de arbeidstijd, de in de Normregeling Arbeidstijden (bijlage 6) \nvoorgeschreven pauze en de werkelijke reistijd tezamen meer bedragen dan 13 \nuur per dag, zal de arbeidstijd in zoverre worden ingekort. De in de arbeidstijd \nvallende reisuren zullen als arbeidsuren worden betaald.    \n4. Om de 80 opname-uren te realiseren, kunnen werknemers naast overwerkuren ook \nreisuren inleggen. Tegenover 1 overwerkuur staat, afhankelijk van de hoogte van de \noverwerkvergoeding, minimaal 1,25 opname-uur en tegenover 1 reisuur staat 0,75 \nopname-uur. \n5. Het saldo aan opname-uren dat ingevolge lid 1 en met inachtneming van lid 3 en 4 \nvan dit artikel ontstaat, moet binnen 9 maanden na afloop van het kwartaal waarin \nde reis- en overuren zijn gemaakt door de werkgever worden ingezet voor opvang \nvan discontinuïteit, en wel uitsluitend in hele dagen en uiterlijk veertien dagen \nvoorafgaand daaraan gemeld. Indien de werkgever deze notificatieperiode van \nveertien dagen wil verkorten tot minimaal een week, ontvangt de werknemer op ieder \nopname-uur een toeslag van 15%. \n6. Indien de werkgever de opname-uren wenst in te zetten, dient hij de werknemer \nschriftelijk te melden dat er sprake is van discontinuïteit en hoeveel opname-uren de \nwerkgever op welk moment wenst in te zetten. De werkgever dient een afschrift \nhiervan in de administratie te bewaren. Over de dagen dat de werkgever opname-\nuren inzet, is hij geen loon meer verschuldigd. De werknemer wordt geacht hiervoor \ngebruik te maken van het bedrag dat op zijn Tijdspaarfondsrekening is gestort.    \n7. De werkgever stort het vast overeengekomen loon over de overwerkuren en het \ngarantieloon over de reisuren binnen 14 dagen na afloop van de loonbetalingsperiode \nwaarin de uren zijn gemaakt, geoormerkt in het Tijdspaarfonds. Deze afdracht vindt \napart van de reguliere afdracht als bedoeld in artikel 47a van deze cao plaats.  \n8. Bij de afdracht aan het Tijdspaarfonds vermeldt de werkgever de loonperiode waarop \nde afdracht betrekking heeft en dat het een storting ‘discontinuïteit’ in het kader van \ndit artikel betreft.  \n9. De werknemer wordt geacht tot 1 april van het kalenderjaar volgend op het \nkalenderjaar waarin de reis- en overuren zijn gemaakt, de waarde daarvan in het \nTijdspaarfonds slechts op te nemen ter compensatie van de opname-uren die door de \nwerkgever in het kader van dit artikel worden ingezet. Het (resterende) bedrag dat in \nhet kader van deze regeling op de rekening in het Tijdspaarfonds staat, wordt \njaarlijks op 1 april uitgekeerd.  \n10. Per loonbetalingsperiode wordt op de loonstrook het volgende inzichtelijk gemaakt: \nx Storting TSF Overwerkuren discontinuïteit (waarde) \nx Storting TSF Reisuren discontinuïteit (waarde) \nx Opname discontinuïteit O&R TSF (ingezette uren) \nx Opbouw discontinuïteit O&R (gewerkte uren/ingelegde reisuren)  \nx Saldo discontinuïteit O&R (in uren) \n11. Indien en zolang de werknemer nog opname-uren heeft, kan voor deze medewerker \ngeen ontslagvergunning worden aangevraagd, behoudens wanneer er sprake is van \neen ontslag op staande voet wegens dringende reden als bedoeld in artikel 7:677 BW. \n12. Indien een werkgever gebruik maakt van de in het kader van dit artikel geboden \nmogelijkheid om opname-uren in te zetten voor opvang van discontinuïteit door een \nof meer van zijn eigen werknemers vrijaf te geven, kan hij niet op datzelfde moment \nen voor vergelijkbare werkzaamheden op hetzelfde project externe arbeidskrachten \ninzetten, tenzij het spoedopdrachten betreft waarvoor eigen werknemers bij navraag \nniet bereid zijn het werk te verrichten.  \n13. De werkgever die gebruik maakt van de overwerkregeling als bedoeld in lid 1 mag \nmaximaal 13 weken – en niet tegelijkertijd met de overwerkregeling – gebruik maken \nvan de gemiddeld 40-urige werkweek als bedoeld in artikel 23 lid 8 van deze cao. \n14. Ondernemingen die een systematiek willen hanteren of continueren die afwijkt van de \nin dit artikel beschreven standaardsystematiek, kunnen dit slechts in overleg en na \ninstemming van de vakbonden FNV Bouw en CNV Vakmensen. Indien het de sector \nGrond-, Water-, en Wegenbouw betreft, dient ook de Vakvereniging HZC bij het \noverleg te worden betrokken en in te stemmen. De werkgever zal een kopie van de \novereenkomst met de bonden over de afwijkende afspraken aan het Technisch \nBureau Bouwnijverheid, gevestigd te Harderwijk, sturen.",
    "Artikel 29: Niet-verplicht overwerk bouwplaatswerknemers \n1. a. Indien een werkgever in een kalenderjaar gedurende 26 weken verplicht \noverwerk als bedoeld in artikel 28 heeft doen plaatsvinden, kan - wanneer in \nbijzondere gevallen de omstandigheden dat vereisen - slechts overwerk \nplaatsvinden, indien 70% van de betrokken werknemers daarmee instemt en \nmet inachtneming van de volgende bepalingen. \nb. Indien een werkgever geen gebruik maakt van de regeling voor verplicht \noverwerk als bedoeld in artikel 28, kan - wanneer in bijzondere gevallen de \nomstandigheden dat vereisen - slechts overwerk plaatsvinden, indien 70% van \nde betrokken werknemers daarmee instemt en met inachtneming van de \nvolgende bepalingen. \n2. Onder overwerk wordt verstaan het verrichten van arbeid buiten de grenzen van de \nnormale arbeidsduur als bedoeld in artikel 23 lid 1 en 3. Per dag mag maximaal 13 \nuur worden besteed aan (over)werk, reistijd en pauze. Indien de arbeidstijd, de in de \nNormregeling Arbeidstijden (bijlage 6) voorgeschreven pauze en de werkelijke reistijd \ntezamen meer bedragen dan 13 uur per dag, zal de arbeidstijd in zoverre worden \ningekort. De in de arbeidstijd vallende reisuren zullen als arbeidsuren worden betaald. \n3. Onder structureel overwerk wordt verstaan het werk dat buiten de normale \narbeidsduur zoals bedoeld in artikel 23 lid 1 en 3 met een vaste frequentie gedurende \nmeerdere weken plaatsvindt. \n4. Structureel overwerk is niet toegestaan, tenzij daarvoor in bijzondere gevallen \ntoe stemming door partijen bij deze cao is verleend. \n5. De werknemer kan niet worden verplicht overwerk te verrichten, tenzij sprake is van \noverwerk ten behoeve van de opvang van discontinuïteit in de bedrijfsvoering zoals \nbedoeld in artikel 28 lid 1. Werknemers jonger dan 18 jaar mogen niet overwerken. \n6. Bij overwerk als bedoeld in dit artikel geldt de overwerktoeslag conform artikel 30 \nvan deze cao. \n7. Indien een werkgever gedurende langer dan een week door meer dan 25% van de op \neen object werkzame werknemers die bij hem in dienst zijn overwerk laat verrichten, \nis hij gehouden aan de ondernemingsraad of een commissie van overleg advies te \nvragen. \n8. De werkgever zal in geval van overwerk als bedoeld in dit artikel per werkobject een \nlijst bijhouden van werknemers door wie overwerk is verricht en het aantal overuren\nper week. Op deze lijst zal ook worden aangegeven welke keuze de werknemers \nhebben gemaakt op grond van artikel 30 van deze cao. De lijst zal eenmaal per jaar \naan de ondernemingsraad ter beschikking worden gesteld. Bij het ontbreken van een \nondernemingsraad en in bedrijven met meer dan tien werknemers zal het overwerk \nals vast agendapunt eenmaal per jaar in het overleg tussen werkgever en \nwerknemers zijn opgenomen, waarbij de bovengenoemde lijst ter beschikking wordt \ngesteld.",
    "Artikel 30: Overwerkvergoeding bouwplaatswerknemers \n1. In geval van overwerk, behoudens als bedoeld in artikel 28, kan de werknemer een \nkeuze maken of hij de hem toekomende overwerkuren beloond wil hebben dan wel of \nhij omzetting in vrije tijd verlangt. De werknemer is verplicht om zijn keuze binnen \ndrie werkdagen na het verrichten van het overwerk aan de werkgever bekend te \nmaken. \n2. In geval de werknemer kiest voor beloning dan moet voor overwerkuren het vast \novereengekomen uurloon met de volgende percentages worden verhoogd:  \nx voor de eerste 3 uren per dag, mits onmiddellijk voorafgaande of aansluitend aan \nde normale arbeidsdag: 25%, \nx voor de overige overuren op een normale werkdag, vanaf maandag 05.00 uur en \nvoor arbeid op zaterdag tot 21.00 uur: 50%,  \nx voor arbeid tussen zaterdag 21.00 uur en maandag 05.00 uur en voor arbeid op \neen feestdag, als vermeld in artikel 37: 100%.  \n3. Voor werknemers die werkzaamheden verrichten die onderhevig zijn aan getijde \n(hoog en laag water als gevolg van eb en vloed) bedragen deze percentages voor \noverwerkuren gedurende de uitvoering van werkzaamheden die onderhevig zijn aan \ngetijde:  \nx van maandag 05.00 uur tot vrijdag 22.00 uur,  \n  voor de uren tussen 05.00 uur en 22.00 uur:  25%,  \n  voor de uren tussen 22.00 uur en 05.00 uur:  50%,  \nx van vrijdag 22.00 uur tot zaterdag 21.00 uur:   50%,  \nx van zaterdag 21.00 uur tot maandag 05.00 uur:  100%.  \n4. Bij overwerk in ploegendienst moeten de voor ploegendienst geldende uurlonen \nworden verhoogd met de in dit lid genoemde percentages. \n5. Voor het Heibedrijf geldt voorts dat wanneer bij nachtarbeid minder uren gewerkt kan \nworden dan de normale arbeidsduur bedraagt, voor het ontbrekende aantal uren het \ngeldende garantie-uurloon zal worden uitbetaald. \n6. Bij overwerk tijdens verschoven werktijden Infra, zoals bepaald in artikel 32a, wordt \nde in dat artikel genoemde overwerktoeslag berekend over het vast overeengekomen \nloon en niet over de toeslag verschoven werktijden Infra. \n7. In geval de werknemer kiest voor omzetting in vrije tijd zullen de overwerkuren \nworden gecompenseerd door vrije uren vermeerderd met de in uren uitgedrukte \npercentages genoemd in dit artikel. Indien aldus 8 uren zijn verkregen kan de \nwerknemer in overleg met de werkgever een dag vrijaf nemen, nadat dit overwerk is \nverricht. De aldus opgenomen vrije dag wordt beloond tegen het vast \novereengekomen loon.",
    "Artikel 31: Overwerk uta-werknemers \n1. Een uta-werknemer kan niet worden verplicht overwerk te verrichten. Structureel \noverwerk dient in beginsel te worden vermeden. \n2. Aan de werknemers zal schriftelijk worden bekendgemaakt op welke wijze \ncompensatie wordt gegeven voor door de werkgever opgedragen overwerk van \naanmerkelijke omvang. \n3. Voor het geval een werkgever niet schriftelijk bekend heeft gemaakt op welke wijze \nhij overwerk compenseert, alsmede indien per saldo minder dan het uurloon wordt \ngecompenseerd, worden de overuren van werknemers in de functies tot en met\nniveau drie minimaal vergoed tegen het geldende salaris per uur dan wel tijd voor \ntijd.",
    "Artikel 32a: Verschoven uren Infra \n1. Indien zulks door de opdrachtgever in besteksbepalingen wordt geëist kan de \narbeidstijd bij vernieuwing, onderhoud en reparatie van infrastructurele werken \nworden verschoven, met inachtneming van de vaststelling van het arbeidstijdpatroon \ndoor de werkgever in redelijk overleg met de werknemers van zijn onderneming, \nzoals bepaald in artikel 23 lid 5. Daarbij gelden de volgende voorwaarden: \na. Een werknemer kan niet verplicht worden tot arbeid buiten de grenzen van artikel \n23 lid 3a, tenzij schriftelijk overeengekomen bij aanvang van het dienstverband. \nb. Verschoven arbeidstijden dienen tot het hoogst noodzakelijke beperkt te worden. \nIn beginsel zal een werknemer van 55 jaar of ouder per jaar niet meer dan dertig \nweken per kalenderjaar in verschoven arbeidstijden werken. \nc. Onvoorziene omstandigheden daargelaten dient de werkgever verschoven \narbeidstijden ten minste veertien dagen voor aanvang aan de werknemer bekend \nte maken. \nd. Indien in het kader van verschoven arbeidstijden de feitelijk gewerkte uren \nminder bedragen dan veertig uur per kalenderweek, wordt de arbeidsduur geacht \nveertig uur te zijn geweest. \ne. Indien de arbeidstijd na 20.00 uur aanvangt heeft de bestuurder van een auto \nmet inzittenden recht op een half uur rusttijd, direct voorafgaande aan de reistijd. \nf. Indien een werknemer tijdens de werkweek overgaat van normale naar \nverschoven arbeidstijd beëindigt hij de normale arbeidstijd zoveel eerder als nodig \nis om tien uur rusttijd te hebben voor aanvang van de verschoven arbeidstijd. \nReisuren verlengen deze periode. \ng. Per week heeft de werknemer recht op een onafgebroken rusttijd van 48 uur. \nEenmaal per twee achtereenvolgende weken dient de rusttijd de periode te \nomvatten van zaterdag 06.00 uur tot zondag 21.00 uur. \nh. In kalenderweken waarin feestdagen of roostervrije dagen vallen, zullen de \nwerknemers die volgens verschoven arbeidstijden werken hun arbeidstijd met \nhetzelfde aantal uren kunnen bekorten. \ni. Indien in een week alle diensten van een werknemer na 20.00 uur aanvangen, \nmag de arbeidsduur van veertig uur over vier diensten worden verdeeld. De \nbeloning en de opbouw van de rechten ten behoeve van de in artikel 84 \ngenoemde fondsen dienen vergelijkbaar te zijn met die bij een vijfdaagse \nwerkweek. \n2. Indien ten gevolge van het in lid 1 van dit artikel bepaalde asfalt moet worden \ngeproduceerd, zal ook de arbeidstijd voor werknemers in de asfaltcentrales worden \nverschoven, met inachtneming van artikel 23 lid 5 en de overige in lid 1 vermelde \nvoorwaarden. \n3. Voor bouwplaatswerknemers die worden ingezet op verschoven uren Infra gelden de \nvolgende bepalingen: \na. Wanneer bij vernieuwing, reparatie of onderhoud van infrastructurele werken een \ngedeelte van de normale arbeidsduur per week wordt verricht vóór 07.00 uur dan \nwel na 20.00 uur doch de normale arbeidsduur wordt niet overschreden, dient \nuitsluitend over deze uren het vast overeengekomen uurloon te worden verhoogd \nmet de toeslag verschoven uren Infra. \nb. Het vast overeengekomen uurloon van de in het kader van de verschoven \narbeidstijden gewerkte uren dient te worden verhoogd met de volgende \ntoeslagen. De toeslag verschoven uren Infra bedraagt 30%. In afwijking hiervan \nbedraagt de toeslag voor arbeid tussen vrijdag 20.00 uur en zaterdag 20.00 uur \n50%. Van zaterdag 20.00 uur tot zondag 07.00 uur 75% en voor arbeid tussen \nzondag 07.00 uur en maandag 07.00 uur, alsmede voor arbeid op feestdagen \n100%.\nc. Indien gedurende een week uitsluitend wordt gewerkt in verschoven arbeidstijden \nen minder uren dan normaal kan worden gewerkt, wordt voor de ontbrekende \nuren het vast overeengekomen loon inclusief toeslag verschoven uren Infra \nuitbetaald.  \nd. Indien een werknemer en een werkgever vóór 1 januari 1989 een regeling \nverschoven uren Infra in de zin van deze cao zijn overeengekomen die qua \ntoeslagen en vergoedingen per saldo hoger is dan sub b bepaalt, zal toepassing \nvan sub a, b en c gepaard gaan met een zodanige aanpassing van de onderling \novereengekomen regeling dat toeslagen en vergoedingen per saldo niet hoger zijn \ndan de oorspronkelijke regeling. \ne. Indien in asfaltcentrales voor 1 juli 2001 al een regeling verschoven uren Infra in \nde zin van deze cao van toepassing was die qua toeslagen en vergoedingen per \nsaldo hoger is dan sub b bepaalt, zal toepassing van sub a, b en c gepaard gaan \nmet een zodanige aanpassing van de onderling overeengekomen regeling dat \ntoeslagen en vergoedingen per saldo niet hoger zijn dan de oorspronkelijke \nregeling.",
    "Artikel 32b: Verschoven uren Tijwerk \nVoor werkzaamheden die onderhevig zijn aan getijde (hoog en laag water als gevolg \nvan eb en vloed) geldt dat wanneer – behoudens bij ploegendienst – de arbeid wordt \nverricht buiten de grenzen van artikel 23 lid 3b doch de normale arbeidsduur niet \nwordt overschreden, voor de buiten deze grenzen vallende uren het garantieuurloon \nmoet worden verhoogd met 25%.",
    "Artikel 33: Ploegendienst bouwplaatswerknemers \n1. Bij ploegendienst volgens dienstrooster kan worden afgeweken van de in artikel 23 lid \n1 genoemde arbeidsduur met dien verstande dat de normale arbeidsduur moet liggen \ntussen maandagochtend 0.00 uur en vrijdagavond 24.00 uur en per twee weken niet \nmeer mag bedragen dan 80 uur. \n2. Voor werknemers die in ploegendienst werken – uitgezonderd de Industriële Bouw – \nzal hun vast overeengekomen loon worden verhoogd met 10% bij tweeploegendienst \nen met 15% bij drieploegendienst. \n3. Voor de Industriële Bouw geldt dat indien de dienst van een ploeg zodanig is geregeld \ndat de aanvang van de voor die dienst normale werktijd valt vóór 6.00 uur of de \nbeëindiging van de werktijd valt na 19.00 uur – overuren niet meegerekend – het \nvast overeengekomen uurloon zal worden verhoogd met 5% voor de uren vallende \ntussen 6.00 en 19.00 uur en met 25% voor de uren vallende tussen 19.00 uur en de \nvolgende ochtend 6.00 uur."
  ],
  "Training information": [
    "Het systeem van opleiden is hervormd tot een duurzaam systeem van opleiden. De \nschooldag in de BBL-opleiding wordt niet meer betaald voor leerlingen die vanaf 1 \naugustus 2012 met de opleiding starten. Scholing overdag blijft het uitgangspunt. \nOudere leerlingen kunnen kiezen voor avond- of zaterdagonderwijs. Daarnaast komen er \nmogelijkheden voor modulair opleiden zodat kwalificerend vakmanschap voor iedereen \nbinnen handbereik is.",
    "Artikel 1: Definities \nOpleidingsbedrijf \n5. Onder ‘opleidingsbedrijf’ wordt verstaan een door meerdere werkgevers opgerichte, \nlandelijk of regionaal werkende rechtspersoon die met leerling-werknemers een \nberoepspraktijkvormingsovereenkomst en een arbeidsovereenkomst sluit en daarbij \nals leerbedrijf overeenkomstig de Wet educatie en beroepsonderwijs (WEB) \n(Staatsblad 1995, 501) optreedt en die een opleidingswerkplaats heeft ingericht en \nonderhoudt ten behoeve van de uitvoering van het praktijkdeel van de \nberoepsopleiding bouw of infra.",
    "Artikel 1: Definities \nWerknemer\n9. Onder ‘leerling-werknemer’ wordt verstaan de deelnemer aan de \nberoepsbegeleidende leerweg conform de WEB.",
    "Artikel 2: Werkingssfeer\n2. Opleidingsbedrijven \nDe bepalingen van deze cao zijn tevens van toepassing op opleidingsbedrijven als \nbedoeld in artikel 1 lid 5 van deze cao.",
    "Artikel 18: Introductie \n1. De werkgever zal bij het in dienst nemen van een werknemer zorgdragen voor een \ngoede introductie. De introductie zal onder andere de volgende punten omvatten:  \nf. informatie over de opleidingsmogelijkheden;",
    "Artikel 26a: Vierdaagse werkweek voor bouwplaatswerknemers van 55 jaar en ouder\n5. Met betrekking tot de premies en afdrachten over koopdagen geldt het volgende. ... Dat deel van de \npremie O&O-fonds dat betrekking heeft op het Scholingsfonds behoeft de werkgever \nniet af te dragen. De werknemer kan twee dagen per jaar scholing in de zin van \nartikel 62a volgen op een vrije dag van de week. De cursus- en reiskosten kunnen \ngedeclareerd worden bij het Scholingsfonds volgens de gebruikelijke systematiek. ..."
  ],
  "Homeoffice information": []
}