{
  "General information": [
    "Collectieve arbeidsovereenkomst \nvoor de Bouwnijverheid \n \n1 januari 2014 tot en met 31 december 2014 \n \n \nWijziging 1 juli 2014",
    "Inleiding  \n \nOnderhandelingsresultaat \nIn een ultieme poging om een lang en slepend conflict over een tussen-cao te voorkomen \nbereikten cao-partijen op 10 maart 2014 een onderhandelingsresultaat over de CAO voor \nde Bouwnijverheid met een looptijd van 1 januari 2014 tot en met 31 december 2014. \nVanuit het besef dat de gehele sector het meest baat heeft bij arbeidsrust is de cao \nongewijzigd verlengd. Sociale partners willen actief met elkaar oneerlijke concurrentie \nbestrijden, maar tegelijkertijd ook de vereiste modernisering van de cao aanvangen. De \nvernieuwing van de cao wordt met spoed ter hand genomen.  \n \nMinimum-cao \nDe CAO voor de Bouwnijverheid is een zogeheten minimum-cao. Dat betekent dat in \nondernemingen alleen in voor de werknemer gunstige zin van de cao mag worden \nafgeweken.",
    "Artikel 14: Looptijd \n1.  De looptijd van deze cao is bepaald op het tijdvak van 1 januari 2014 tot en met 31 \ndecember 2014. \n2. Behoudens haar opzegging aan elk van de deelnemende werkgevers- of \nwerknemersorganisaties, welke opzegging telkens ten minste drie maanden voor haar \nafloopdatum dient te geschieden bij aangetekend schrijven, wordt deze collectieve \narbeidsovereenkomst geacht telkens voor een jaar te zijn verlengd. In afwijking \nhiervan expireert artikel 74 per 1 januari 2015 zonder dat voorafgaande opzegging is \nvereist.  \n3. Voorstellen tot wijziging van deze cao worden ter kennis gebracht bij aangetekend \nschrijven aan ieder van de deelnemende organisaties. Werkgevers- en \nwerknemersorganisaties zijn verplicht zo spoedig mogelijk in onderhandeling te \ntreden over de eventuele ingediende voorstellen tot wijziging of vernieuwing van deze \ncao."
  ],
  "Wage information": [
    "Artikel 1: Definities \nWerknemer\n6. a.   Onder ‘werknemer’ wordt verstaan hij/zij die bij een werkgever als bedoeld \nonder lid 3 en/of lid 5 van dit artikel in Nederland werkzaam is:   \ni. ingevolge een arbeidsovereenkomst in de zin van de artikelen 7:610 BW, \n7:610a en 7:610b BW, of \nii. ingevolge een overeenkomst tot aanneming van werk en/of overeenkomst \nvan opdracht, tenzij hij/zij zelf ondernemer is en/of zelfstandige zonder \npersoneel, of \niii. als hulp van de aannemer van werk zoals onder ii. bedoeld. \nb.  De werknemer zoals genoemd onder a. kan werkzaam zijn als \nbouwplaatswerknemer of als uta-werknemer. \n i. Onder ‘bouwplaatswerknemer’ wordt verstaan een werknemer die werkzaam \nis in een van de functies als vermeld in bijlage 9a-1 en 9a-2 dan wel in \ngelijksoortige functies. \n ii. Onder ‘uta-werknemer’ (Uitvoerend Technisch en Administratief Personeel) \nwordt verstaan een werknemer die werkzaam is in een van de functies als \nvermeld in bijlage 9b dan wel in gelijksoortige functies. \n7. Onder ‘jeugdige werknemer’ wordt verstaan een werknemer beneden de leeftijd van \n22 jaar. \n8. Onder ‘vakvolwassen werknemer’ wordt verstaan een werknemer van 22 jaar of \nouder.",
    "Artikel 40: Begrippen \n1. Onder 'vast overeengekomen loon' wordt verstaan het brutoloon dat vóór inhouding \nvan de aan de werknemer op te leggen belastingen en premies in een \nloonbetalingsperiode van vier weken of een maand door de werkgever wordt betaald, \nde vakantietoeslag, eventuele overwerkvergoedingen, toeslagen, gratificaties, \npremies, tantièmes en andere loonbestanddelen niet meegerekend, tenzij in deze \ncao anders is bepaald. \n2. Onder 'garantieloon' wordt verstaan het loon dat is vermeld in de tabellen in bijlage \n10a, waar werknemers van 22 jaar of ouder ten minste recht op hebben. \n3. Onder 'uurloon' wordt voor de bouwplaatswerknemer verstaan 1/40 van het vast \novereengekomen loon per week. \n4. Onder 'salaris' wordt verstaan het brutoloon van een uta-werknemer per \nloonbetalingsperiode van vier weken of een maand dat vóór inhouding van de aan de \nwerknemer op te leggen belastingen en premies door de werkgever wordt betaald, de \nvakantietoeslag, eventuele overwerkvergoedingen, toeslagen, gratificaties, \npremies, tantièmes en andere loonbestanddelen niet meegerekend, tenzij in deze \ncao anders is bepaald. \n5. Onder 'salarisschaal' wordt verstaan een salarisreeks voor een uta-werknemer die \nbehoort tot een functiegroep als bedoeld in artikel 43.",
    "Artikel 41a: Functie-indeling bouwplaatswerknemers \n1. Een werknemer wordt ingedeeld in een van de functiegroepen van de in bijlage 9a-1 \n'Functielijst bouwplaatswerknemers' opgenomen functies. Indien een functie niet in de \nfunctielijst voorkomt, wordt de functie in overleg met de werknemer ingedeeld naar \nanalogie van de in de functielijst genoemde functies. \n2. De werkgever geeft op de loonspecificatie als bedoeld in artikel 7:626 BW de functie \naan waarin de werknemer is ingedeeld.",
    "Artikel 41b: Functie-indeling uta-werknemers \nDe uta-werknemer wordt ingedeeld in een van de functiegroepen, zoals opgenomen in de \nfunctiestructuur uta-werknemers (bijlage 9b), al naar gelang de zwaarte van de functie. \nEen werknemer wordt uiterlijk zes maanden na indiensttreding definitief ingedeeld.",
    "Artikel 42a: Garantielonen bouwplaatswerknemers \n1. De garantielonen voor vakvolwassen werknemers die werkzaam zijn in functies die \neen diploma of een daaraan gelijkwaardig praktijkcertificaat op het niveau van \nassistent (BBL 1), basis (BBL 2) of vak (BBL 3) vereisen, zijn opgenomen in tabel 1 \nvan bijlage 10a. Werknemers werkzaam in een van de functies genoemd in groep A, B, \nC, D, E of F van bijlage 9a-1 hebben ten minste recht op het garantieloon dat bij de \nfunctiegroep is vermeld. \n2. Het garantieloon van de jeugdige werknemer wordt berekend met een percentage van \nhet garantieloon van de functiegroep waarin hij is ingedeeld. Deze percentages zijn \nopgenomen in tabel 2 van bijlage 10a.",
    "Artikel 42b: Garantielonen bouwplaatswerknemers in BBL 2 \n1. Het garantieloon van de leerling-werknemer die een beroepsopleiding volgt op het \nniveau basis (BBL 2) is opgenomen in tabel 3 van bijlage 10a. Voor de berekening \nvan het garantieloon wordt onderscheid gemaakt tussen de leerling-werknemer die \neen beroepsopleiding volgt die opleidt voor functiegroep A of B en de leerling-\nwerknemer die een beroepsopleiding volgt die opleidt voor functiegroep C. De \nleerling-werknemer die een opleiding volgt die opleidt voor functiegroep D en hoger \nvolgt de leerroute van functiegroep C. \n2. In het leerjaar waarin de leerling-werknemer 22 jaar wordt, wordt zijn garantieloon \nvastgesteld op het niveau van het garantieloon van de functiegroep waarvoor hij \nwordt opgeleid. Dit gaat in per de eerste dag van de maand waarin de leerling-\nwerknemer 22 jaar wordt.",
    "Artikel 42c: Garantielonen bouwplaatswerknemers in BBL 3 \n1. Het garantieloon van de leerling-werknemer die een beroepsopleiding volgt op het \nniveau vak (BBL 3) is opgenomen in tabel 4 van bijlage 10a. Voor de berekening \nvan het garantieloon wordt onderscheid gemaakt tussen de leerling-werknemer die \neen beroepsopleiding volgt die opleidt voor functiegroep C en de leerling-\nwerknemer die een beroepsopleiding volgt die opleidt voor functiegroep D en E. De \nleerling-werknemer die een opleiding volgt die opleidt voor functiegroep F en hoger \nvolgt de leerroute van functiegroep E. \n2. In het leerjaar waarin de leerling-werknemer 22 jaar wordt, wordt zijn garantieloon \nvastgesteld op het niveau van het garantieloon van de functiegroep waarvoor hij \nwordt opgeleid. Dit gaat in per de eerste dag van de maand waarin de leerling-\nwerknemer 22 jaar wordt.",
    "Artikel 43: Salarisschalen uta-werknemers \n1. De salarisschalen en de daarbij behorende salarissen per loonbetalingsperiode van \nvier weken of een maand staan vermeld in bijlage 10b. De salarissen zijn minimum-\nsalarissen. \n2. De uta-werknemer van 22 jaar en ouder heeft recht op een salaris van ten minste het \naanvangssalaris behorende bij zijn functiegroep. De inschaling is afhankelijk van de \nopleiding, de bekwaamheid en de ervaring van de werknemer. \n3. Periodieke salarisverhoging vindt jaarlijks plaats totdat het maximumsalaris van de \nschaal is bereikt, tenzij de werkgever een onvoldoende beoordeling van het \nfunctioneren van de werknemer kan aantonen.",
    "Artikel 44: Loons- en salarisverhogingen \nGeen tekst in dit artikel.",
    "Artikel 45: Prestatiebeloning bouwplaatswerknemers \n1. Prestatiebeloning kan worden toegepast op alle bouwplaatswerknemers, ongeacht of \nzij individueel of in groepsverband werken. \n2. Wanneer de werkgever een prestatiebevorderend systeem toepast of een \novereengekomen uurprestatie eist, dient het vast overeengekomen loon te worden \nvermeerderd met ten minste 12,5% daarvan. \n3. De geldende regels over de prestatienormering en de overeengekomen \nprestatiebeloning moeten aan de werknemer ter kennis worden gebracht voordat met \nhet werk wordt begonnen.",
    "Artikel 46a: Vakantietoeslag voor bouwplaatswerknemers\nDe werkgever stort maandelijks 8% van het vast overeengekomen loon, de toeslag \nverschoven uren Infra, de toeslag werken in België en de eventuele prestatietoeslag in \nhet Tijdspaarfonds als bedoeld in artikel 47a.",
    "Artikel 46b: Vakantietoeslag voor uta-werknemers \n1. De vakantietoeslag bedraagt 8% van het in het vakantiejaar verdiende salaris en \nwordt jaarlijks in mei uitbetaald, tenzij anders is overeengekomen. \n2. Onder vakantiejaar wordt verstaan de periode van 1 mei tot en met 30 april.",
    "Artikel 49: Wijze van loonbetaling bouwplaatswerknemers \n1. Het loon wordt per week, per vier weken of per maand betaald. \n2. De werkgever verstrekt een loonspecificatie conform artikel 7:626 BW. Op de \nloonspecificatie moet een specificatie worden opgenomen van de looncomponenten \ndie zijn overgemaakt naar het Tijdspaarfonds. \n3. De werkgever mag slechts met schriftelijke machtiging van de werknemer \ninhoudingen op het loon doen, behoudens wettelijke verplichtingen."
  ],
  "Pension information": [
    "Artikel 80: Pensioenopbouw in het tweede ziektejaar \nDe werknemer die in het tweede ziektejaar een loon ontvangt van 70% van zijn vast \novereengekomen loon/salaris behoudt zijn volledige pensioenopbouw. De \nwerknemerspremie voor het pensioen wordt ingehouden op het doorbetaalde \nloon/salaris. De werkgever betaalt het werkgeversdeel van de pensioenpremie.",
    "Artikel 81: Eindejaarsuitkering arbeidsongeschikten \nDe werknemer die langer dan 52 weken arbeidsongeschikt is geweest, heeft recht op een \neindejaarsuitkering. De hoogte en de voorwaarden voor deze uitkering zijn opgenomen \nin het reglement van de Stichting Aanvullingsfonds Bouwnijverheid.",
    "Artikel 82: Eenmalige uitkering bij werkloosheid \nDe werknemer die recht heeft op een uitkering krachtens de Werkloosheidswet heeft \nrecht op een eenmalige uitkering. De hoogte en de voorwaarden voor deze uitkering zijn \nopgenomen in het reglement van de Stichting Aanvullingsfonds Bouwnijverheid.",
    "Artikel 83: Pensioenopbouw bij werkloosheid \nDe werknemer die recht heeft op een uitkering krachtens de Werkloosheidswet heeft \nrecht op voortzetting van de pensioenopbouw. De voorwaarden hiervoor zijn opgenomen \nin het reglement van de Stichting Aanvullingsfonds Bouwnijverheid.",
    "Artikel 85a: Pensioen- en aanvullingsregelingen bouwplaatswerknemers\n1. Op de werknemers en de werkgevers is het pensioenreglement van de Stichting \nBedrijfstakpensioenfonds voor de Bouwnijverheid van toepassing. \n2. De werknemers hebben recht op een invaliditeitspensioen. De hoogte en de \nvoorwaarden voor deze uitkering zijn opgenomen in het reglement van de Stichting \nBedrijfstakpensioenfonds voor de Bouwnijverheid.",
    "Artikel 85b: Pensioen- en aanvullingsregelingen uta-werknemers\n1. Op de werknemers en de werkgevers is het pensioenreglement van de Stichting \nBedrijfstakpensioenfonds voor de Bouwnijverheid van toepassing. \n2. De werknemers hebben recht op een invaliditeitspensioen. De hoogte en de \nvoorwaarden voor deze uitkering zijn opgenomen in het reglement van de Stichting \nBedrijfstakpensioenfonds voor de Bouwnijverheid. \n3. De werknemers kunnen deelnemen aan het Vrijwillig Vervroegd Uittreden UTA (VUT-\nUTA). Het reglement hiervoor is opgenomen in bijlage 15a.",
    "Artikel 86: Collectieve excedentregeling uta-werknemers \n1. De werkgever is verplicht de werknemers die op basis van hun salaris niet volledig \ndeelnemen aan de pensioenregeling als bedoeld in artikel 85b, een collectieve \nexcedentregeling aan te bieden. \n2. De voorwaarden voor deze regeling zijn opgenomen in bijlage 15c. \n3. De werkgever kan dispensatie aanvragen voor deze verplichting indien hij een \ngelijkwaardige regeling aanbiedt.",
    "Artikel 87: WGA-verzekering \nDe werkgever is verplicht een verzekering af te sluiten voor de Werkhervatting Gedeeltelijk Arbeidsgeschikten (WGA). De voorwaarden voor deze verzekering zijn \nopgenomen in het reglement van de Stichting Aanvullingsfonds Bouwnijverheid.",
    "Artikel 20b: Beëindiging dienstverband uta-werknemers \n9. Een voor onbepaalde tijd aangegane dienstbetrekking eindigt van rechtswege op de \ndag waarop de werknemer de AOW-gerechtigde leeftijd bereikt, tenzij anders wordt \novereengekomen."
  ],
  "Leave information": [
    "Artikel 35a: Vakantie bouwplaatswerknemers \n1. De opbouw van vakantiedagen verloopt volgens kalenderjaren. Per kalenderjaar en \nper leeftijdsgroep is het recht op vakantiedagen van werknemers als volgt geregeld: \n \nVakantiedagen bouwplaatswerknemers \n_____________________________________________________________________ \n \nLeeftijd    Aantal vakantiedagen per jaar \n \n    Wettelijk Bovenwettelijk Seniorendagen Totaal \n \n_____________________________________________________________________ \n \nTot 18 jaar      20   9       29 \n18 t/m 54 jaar     20   5       25 \n55 t/m 59 jaar     20   5    1 0   35 \n60 jaar of ouder     20   5    1 3   38 \n_____________________________________________________________________ \n \n2. Een werknemer die gedurende het kalenderjaar 18, 55 of 60 jaar wordt, heeft recht \nop deze dagen naar rato. Hierbij zal het aantal op hele dagen worden afgerond. \n3. Onder ‘bovenwettelijke vakantiedagen’ wordt verstaan het jaarlijks aantal \nvakantiedagen dat uitkomt boven het jaarlijks wettelijk minimum als bedoeld in \nartikel 7:634 BW, met uitzondering van de zogenaamde seniorendagen of extra vrije \ndagen voor werknemers van 55 jaar en ouder. \n4. In het jaar dat tussen Kerstmis en Nieuwjaar vijf werkdagen vallen, hebben de \nwerknemers recht op één vakantiedag extra. \n5. Indien in een kalenderjaar het dienstverband korter dan twaalf maanden heeft \ngeduurd, wordt het op grond van lid 1 van dit artikel voor de werknemer geldende \naantal vakantiedagen naar evenredigheid verminderd, met dien verstande dat \ngedeelten van vakantiedagen worden afgerond op hele dagen. \n6. Vaststelling vakantie  \na. De werknemer heeft recht op drie weken aaneengesloten zomervakantie op grond \nvan de onder lid 1 van dit artikel genoemde vakantiedagen.  \nb. De werkgever stelt de tijdstippen van aanvang en einde van de vakantie vast \novereenkomstig de wensen van de werknemer, tenzij het belang van de \ncontinuïteit van het bedrijfsproces zich hiertegen verzet. \nc. Voor zover mogelijk zal op verzoek van de werknemer voor 1 december van enig \njaar zijn aaneengesloten zomervakantie van het daaropvolgende jaar worden \nvastgesteld. \nd. Indien een werknemer verplicht is deel te nemen aan een in de onderneming \nvastgestelde collectieve bedrijfssluiting, krijgt hij daarnaast recht op een \naaneengesloten vakantie van drie weken, als hij beschikt over voldoende \nvakantie- en roostervrije dagen. \ne. Uitgangspunt is dat de wettelijke vakantiedagen opgebouwd na 1 januari 2012 \neerst worden opgenomen. \n7. Verhindering verlof \nVoor zover de werknemer wegens omstandigheden als bedoeld in artikel 7:635 BW \nverhinderd is zijn verlof te genieten, moet hem alsnog verlof worden gegeven op een \nin overleg met de werknemer door de werkgever vast te stellen tijdstip, mits de \nwerknemer vóór de aanvang van de verhindering deze aan de werkgever heeft \nmedegedeeld, ofwel het betreft dagen waarop de werknemer arbeidsongeschikt was.\n8. Betaling vakantiedagen \nDe werknemer heeft recht op doorbetaling door de werkgever van het vast \novereengekomen loon over de door hem opgenomen vakantiedagen, met \nuitzondering van de bovenwettelijke vakantiedagen waarvan de waarde door de \nwerkgever in het Tijdspaarfonds is gestort. De werkgever kan de loonkosten \nverbonden aan de doorbetaling van de tien respectievelijk dertien extra \nvakantiedagen van de oudere werknemers declareren bij het Aanvullingsfonds, mits is \nvoldaan aan de premieverplichting aan het Aanvullingsfonds. \n9. Vakantieopbouw tijdens ziekte \na. In geval van volledige arbeidsongeschiktheid bouwt een werknemer \nseniorendagen op gedurende de laatste zes maanden waarover hij zijn arbeid \nwegens de arbeidsongeschiktheid niet heeft kunnen verrichten. \nb. Een uitzondering geldt voor de bovenwettelijke vakantiedagen. Bij \narbeidsongeschiktheid geschiedt de opbouw van bovenwettelijke vakantiedagen \nover de eerste zes maanden waarover hij zijn arbeid wegens de \narbeidsongeschiktheid niet heeft kunnen verrichten. \nc. Indien een werknemer langer dan zes maanden arbeidsongeschikt is geweest en \nna re-integratie als gevolg daarvan over onvoldoende vakantiedagen beschikt \nvoor een bedrijfssluiting in verband met de zomervakantie zal de werkgever de \nontbrekende vakantiedagen doorbetalen tot een maximum van 2,5 dag.",
    "Artikel 35b: Vakantie uta-werknemers \n1. De opbouw van vakantiedagen verloopt volgens kalenderjaren. Per onderneming kan \neen andere periode worden vastgelegd, hetgeen schriftelijk aan de werknemer dient \nte worden bevestigd. Per kalenderjaar en per leeftijdsgroep is het recht op \nvakantiedagen van werknemers met behoud van salaris als volgt geregeld: \n \nVakantiedagen uta-werknemers \n_____________________________________________________________________ \nLeeftijd    Aantal vakantiedagen per jaar \n \n    Wettelijk Bovenwettelijk Seniorendagen Totaal \n \n____________________________________________________________________ \n \nTot 18 jaar 2 0   7         27 \n18 t/m 54 jaar      20   5         25 \n55 t/m 59 jaar      20   5        9     34 \n60 jaar of ouder      20   5       11    36 \n_____________________________________________________________________ \n2. Een werknemer die gedurende het kalenderjaar 18, 55 of 60 jaar wordt heeft recht \nop deze dagen naar rato. Hierbij zal het aantal op hele dagen worden afgerond.  \n3. Onder ‘bovenwettelijke vakantiedagen’ wordt verstaan het jaarlijks aantal \nvakantiedagen dat uitkomt boven het jaarlijks wettelijk minimum als bedoeld in \nartikel 7:634 BW, met uitzondering van de zogenaamde seniorendagen of extra vrije \ndagen voor werknemers van 55 jaar en ouder. \n4. De werknemer kan ervoor kiezen de geldswaarde van de bovenwettelijke \nvakantiedagen, met een maximum van vijf per jaar, te laten storten in het \nTijdspaarfonds, als bedoeld in artikel 47b. De werknemer heeft, voor zover hij geen \ndeelnemer is aan het Tijdspaarfonds, het recht twee van de bovenwettelijke \nvakantiedagen in te zetten voor uitsluitend de volgende doeleinden: \nx eigen bijdrage studiekostenregeling werknemer of kinderen; \nx ANW-gat of andere aanvullende verzekeringen; \nx extra bedrijfssparen.\n5. Werknemers van 55 jaar of ouder kunnen het aantal vakantiedagen dat uitstijgt \nboven de 25 dagen naar keuze als volgt inzetten: \nx als extra seniorendagen;  \nx als aanwending voor het realiseren van een vierdaagse werkweek als bedoeld in \nartikel 26b. \n6. Indien in een kalenderjaar het dienstverband korter dan twaalf maanden heeft \ngeduurd, wordt het op grond van lid 1 van dit artikel voor de werknemer geldende \naantal vakantiedagen naar evenredigheid verminderd, met dien verstande dat \ngedeelten van vakantiedagen naar boven afgerond worden op hele dagen.  \n7. De werkgever stelt de tijdstippen van aanvang en einde van de vakantie vast \novereenkomstig de wensen van de werknemer, tenzij het belang van de continuïteit \nvan het bedrijfsproces zich hiertegen verzet. \n8. Indien het bedrijfsbelang dit noodzakelijk maakt, zullen in overleg tussen werkgever \nen werknemer ten minste vijftien dagen aaneengesloten worden genoten. Aan het \nresterende aantal vakantiedagen wordt door de werknemer in overleg met de \nwerkgever een vrije bestemming gegeven, daarbij gelet op het bepaalde in artikel \n7:638 BW. \n9. Uitgangspunt is dat de wettelijke vakantiedagen opgebouwd na 1 januari 2012 eerst \nworden opgenomen. \n10. Vakantieopbouw tijdens ziekte \na. In geval van volledige arbeidsongeschiktheid bouwt een werknemer \nvakantiedagen (bovenwettelijke en seniorendagen) op gedurende de laatste zes \nmaanden waarover hij zijn arbeid wegens de arbeidsongeschiktheid niet heeft \nkunnen verrichten. \nb. Een werknemer die deelneemt aan het Tijdspaarfonds bouwt bij volledige \narbeidsongeschiktheid bovenwettelijke vakantiedagen op over de eerste zes \nmaanden waarover hij zijn arbeid wegens de arbeidsongeschiktheid niet heeft \nkunnen verrichten. Voor de opbouw van de overige vakantiedagen is het bepaalde \nonder a van toepassing. \nc. Indien een werknemer langer dan zes maanden arbeidsongeschikt is geweest en \nals gevolg daarvan over onvoldoende vakantiedagen beschikt voor een \ndrieweekse bedrijfssluiting in verband met de zomervakantie zal de werkgever de \nontbrekende vakantiedagen doorbetalen tot een maximum van 2,5 dag.",
    "Artikel 36a: Roostervrije dagen bouwplaatswerknemers \n1. Roostervrije dagen zijn dagen waarop niet wordt gewerkt. De werkgever zal aan de \nwerknemer over een roostervrije dag het vast overeengekomen loon betalen. Indien \neen prestatiebevorderend systeem van toepassing is, zoals bedoeld in artikel 45 lid 2, \ndient het vast overeengekomen loon te worden vermeerderd met de gemiddelde \nprestatiepremie van de overige dagen gedurende de loonbetalingsperiode van vier \nweken of een maand waarin de roostervrije dagen vallen. De werkgever is over een \nroostervrije dag verplicht te voldoen aan de premieverplichtingen als bedoeld in \nartikel 84. \n2. Het aantal roostervrije dagen per kalenderjaar bedraagt 22. Van de 22 roostervrije \ndagen: \na. worden twee dagen aangewend ten behoeve van scholing als bedoeld in artikel \n62a; \nb. worden tien dagen vastgesteld in de onderneming op basis van de in lid 3a \ngenoemde regeling; \nc. worden tien dagen overeenkomstig het verzoek van de werknemer vastgesteld; \nde geldswaarde van deze tien dagen wordt door de werkgever gestort in het \nTijdspaarfonds als bedoeld in artikel 47a. Deze storting geschiedt tijdsevenredig, \naan het eind van elke loonbetalingsperiode van vier weken of een maand. \n3. a.  De vaststelling van de niet vrij opneembare roostervrije dagen geschiedt in de \nonderneming in goed en vroegtijdig overleg met de ondernemingsraad en bij het \nontbreken daarvan met de werknemers, die zich door een delegatie uit hun \nmidden kunnen doen vertegenwoordigen. Hierbij kunnen de in dit lid bedoelde \nroostervrije dagen tevens in halve dagen of in uren worden vastgesteld. Voor elke \nwerknemer dienen de data van de roostervrije dagen dan wel de periode van \nroostervrije uren aanwijsbaar te zijn. Deze dienen aan de werknemer(s) te \nworden bekendgemaakt ten minste tien dagen voor de aanvang van het tijdvak \nwaarop de roostervrije tijd betrekking heeft. Dit tijdvak is een kalenderjaar, maar \nkan ook een kortere periode zijn indien dit voorafgaand aan het kalenderjaar \nwordt afgesproken. Indien een werkgever nalaat de werknemer(s) op de hoogte \nte stellen van de vaststelling van de roostervrije dagen zoals bedoeld in dit lid en \nhiertoe ook niet overgaat na sommatie van de werknemer(s) of één van de \nwerknemersorganisaties partij bij deze cao, zullen partijen gezamenlijk \nmaatregelen treffen die ertoe leiden dat de werkgever alsnog voldoet aan het in \ndit lid bepaalde.  \nb. Wanneer er sprake is van arbeidsongeschiktheid op een roostervrije dag als hier \nbedoeld, kan de werkgever in goed overleg met de werknemer besluiten dat de \nwerknemer de betreffende roostervrije dag alsnog op een later tijdstip opneemt. \n4. a. Per kalenderjaar kunnen maximaal 160 roostervrije uren (twintig roostervrije \ndagen) worden opgebouwd. \nb. Op de door de werkgever ingevolge het bepaalde in artikel 7:626 BW verplicht \naan de werknemer te verstrekken loonspecificatie staan telkens per \nloonbetalingsperiode van vier weken of een maand de opgebouwde rechten ten \naanzien van de in de onderneming vast te stellen roostervrije dagen \nrespectievelijk uren afzonderlijk geregistreerd. \n5. Bij dienstverbanden die slechts een deel van de in lid 4a genoemde periode \nbestrijken, respectievelijk hebben bestreken, wordt het recht op roostervrije dagen \nvastgesteld naar rato van de duur van het dienstverband.",
    "Artikel 36b: Roostervrije dagen uta-werknemers \n1. Roostervrije dagen zijn dagen waarop niet wordt gewerkt. De werkgever zal aan de \nwerknemer over een roostervrije dag het salaris doorbetalen. De werkgever is over \neen roostervrije dag verplicht te voldoen aan de premieverplichtingen als bedoeld in \nartikel 84, voor zover van toepassing op uta-werknemers. \n2. Het aantal roostervrije dagen per kalenderjaar bedraagt vijftien. Daarnaast wordt \nadditioneel de waarde van twee roostervrije dagen op jaarbasis aan uitzendkrachten \ndie als vakkracht worden aangemerkt, uitbetaald. Dit als compensatie voor het niet \nontvangen van een levensloopbijdrage door de werkgever, die wel geldt voor vaste \nmedewerkers. \n3. De werkgever stelt de data van de roostervrije dagen vast in overleg met de \nondernemingsraad, en bij het ontbreken daarvan met de werknemers.",
    "Artikel 37: Feestdagen \n1. Werknemers hebben met behoud van loon/salaris vrij op algemeen erkende \nchristelijke feestdagen, tenzij deze op een zaterdag of zondag vallen. \n2. Onder algemeen erkende christelijke feestdagen wordt verstaan: Nieuwjaarsdag, \ntweede paasdag, Hemelvaartsdag, tweede pinksterdag en beide kerstdagen. \n3. Werknemers hebben daarnaast met behoud van loon/salaris vrij op Koningsdag en op \nBevrijdingsdag in lustrumjaren.",
    "Artikel 38: Kort verzuim \n1. Kort verzuim is de afwezigheid wegens de uitoefening van een wettelijk voorgeschreven \npersoonlijke verplichting of een burgerlijke plicht, of wegens bijzondere persoonlijke \nomstandigheden. \n2. De werknemer heeft recht op loon/salaris gedurende kort verzuim, voor zover het \nverzuim niet aan zijn schuld te wijten is en de verplichting niet in zijn vrije tijd kan \nworden vervuld. De duur van het verzuim is beperkt tot de redelijkerwijs benodigde \ntijd. \n3. Bijzondere persoonlijke omstandigheden zijn onder meer: \na. de bevalling van de echtgenote, de geregistreerde partner of de persoon met wie de \nwerknemer ongehuwd samenwoont; \nb. overlijden en lijkbezorging van bloed- en aanverwanten in de eerste en tweede \ngraad; \nc. huwelijk of geregistreerd partnerschap van de werknemer en van bloed- en \naanverwanten in de eerste en tweede graad. \n(zie ook bijlage 8: familieschema)",
    "Artikel 39: Verlof stervensbegeleiding en rouwverlof \n1. De werknemer heeft recht op verlof voor stervensbegeleiding van een partner, kind of \nouder. De duur van het verlof wordt in overleg met de werkgever vastgesteld en \nbedraagt maximaal tien werkdagen per jaar. Gedurende het verlof heeft de \nwerknemer recht op 70% van zijn loon/salaris, met een maximum van 70% van het \nmaximumdagloon. \n2. De werknemer heeft recht op rouwverlof bij het overlijden van een partner of kind. De \nduur van het verlof is vijf werkdagen. Gedurende het verlof wordt het loon/salaris \nvolledig doorbetaald.",
    "Artikel 7: Buitenlandse werknemers\nf. beschermende maatregelen met betrekking tot de arbeidsvoorwaarden en \narbeidsomstandigheden van kinderen, jongeren en van zwangere of pas bevallen \nvrouwen;"
  ],
  "Termination information": [
    "Artikel 17: De arbeidsovereenkomst \n1. Een arbeidsovereenkomst voor onbepaalde dan wel bepaalde tijd dient schriftelijk te \nzijn aangegaan en ten minste de volgende gegevens te bevatten: \nx de datum van indiensttreding; \nx de duur van het dienstverband; \nx de eventuele proeftijd; \nx de arbeidstijden; \nx de functie-benaming; \nx de functie-indeling; \nx de standplaats (indien van toepassing); \nx het vast overeengekomen loon dan wel de salariëring (bruto) per \nloonbetalingsperiode van vier weken of een maand; \nx de samenstelling van het vast overeengekomen loon; \nx een bepaling dat op de arbeidsovereenkomst deze cao van toepassing is; \nx eventueel nader overeengekomen secundaire arbeidsvoorwaarden. \nEen voorbeeldarbeidsovereenkomst is te vinden in bijlage 4 van deze cao. \n2. Het is de werkgever niet toegestaan nulurencontracten of oproepcontracten zonder \nenige urengarantie voor een bepaalde periode overeen te komen.\n3. Een proeftijd is slechts geldig indien deze bij schriftelijk aangegane overeenkomst tot \nstand is gekomen. \nAfhankelijk van de overeengekomen duur van de arbeidsovereenkomst met \nbouwplaatswerknemers dient de volgende maximale proeftijd te worden \naangehouden: \nx bij een arbeidsovereenkomst korter dan een jaar: twee weken; \nx bij een arbeidsovereenkomst van een jaar of langer, maar korter dan 2 jaar: 1 \nmaand; \nx bij een arbeidsovereenkomst van 2 jaar of langer: 2 maanden.  \nAfhankelijk van de overeengekomen duur van de arbeidsovereenkomst met uta-\nwerknemers dient de volgende maximale proeftijd te worden aangehouden: \nx bij een arbeidsovereenkomst voor onbepaalde tijd: twee maanden; \nx bij een arbeidsovereenkomst voor bepaalde tijd \n  korter dan twee jaar: ten hoogste een maand; \n  van twee jaar of langer: ten hoogste twee maanden; \n  waarbij het einde van de arbeidsovereenkomst niet op een kalenderdatum \nis gesteld: ten hoogste een maand. \n4. a. In afwijking van artikel 7:668a, lid 1 BW, geldt voor bouwplaatswerknemers bij \nmeerdere elkaar opvolgende arbeidsovereenkomsten voor bepaalde tijd de laatste \narbeidsovereenkomst voor bepaalde tijd als aangegaan voor onbepaalde tijd \nindien: \nx drie arbeidsovereenkomsten voor bepaalde tijd elkaar hebben opgevolgd met \neen tussenliggende periode van niet meer dan drie maanden en een periode \nvan vierentwintig maanden, deze tussenpozen inbegrepen, is overschreden; \nx meer dan drie voor bepaalde tijd aangegane arbeidsovereenkomsten elkaar \nhebben opgevolgd met tussenpozen van niet meer dan drie maanden. \nb. Indien de werkgever de gelegenheid heeft om een contract voor bepaalde tijd te \nverlengen zonder dat daardoor sprake is van omzetting naar een contract voor \nonbepaalde tijd, doch hij hiervan geen gebruik maakt, is het de werkgever niet \ntoegestaan voor de desbetreffende werkzaamheden een uitzendkracht in te huren. \nEnige uitzondering hierop is de situatie waarin het contract niet wordt verlengd \nvanwege aantoonbaar disfunctioneren van de werknemer. \nc. Voor de toepassing van dit artikellid worden kortdurende arbeidsovereenkomsten \nvoor bepaalde tijd welke uitsluitend worden aangegaan ter bestrijding van de \ngladheid in de winterperiode niet meegeteld.",
    "Artikel 20a: Beëindiging dienstverband bouwplaatswerknemers \n1. Ten aanzien van de beëindiging van de arbeidsverhouding zijn de bepalingen van het \nBW van toepassing met inachtneming van hetgeen in de navolgende leden van dit \nartikel is bepaald. \n2. In afwijking van artikel 7:672 lid 2 en lid 3 BW, wordt de door de werkgever en \nwerknemer in acht te nemen opzegtermijn bepaald aan de hand van de tabellen \nopgenomen in bijlage 5. \n3. Overeenkomstig het bepaalde in artikel 7:672 lid 4 BW kan de door de werkgever in \nacht te nemen opzegtermijn met een maand worden bekort indien de werkgever \nbeschikt over een ontslagvergunning afgegeven door het UWV WERKbedrijf. In dat \ngeval kan de opzegtermijn nooit minder dan één maand bedragen. \n4. De opzegging door de werkgever of de werknemer dient schriftelijk te geschieden. \nMet inachtneming van de opzegtermijn kan de feitelijke beëindiging van het \ndienstverband uitsluitend na afloop van de laatste dag van een loonweek \nplaatsvinden. \n5. Indien in de opzegtermijn vakantiedagen van de aaneengesloten zomervakantie \nvallen, wordt de opzegtermijn met deze dagen verlengd. \n6. Het bepaalde in de leden 2 en 4 geldt niet voor chauffeurs, als bedoeld in de \nfunctielijst bouwplaatswerknemers (bijlage 9a-1), nummers 23, 65 en 93. Voor hen \ngelden de wettelijke bepalingen van de opzegtermijnen. \n7. a.  Indien bij de beëindiging van een dienstverband niet opgenomen, door te betalen \nvakantiedagen resteren, zal de werkgever die dagen uitbetalen, of de werknemer \nde gelegenheid bieden die dagen alsnog op te nemen vóór de beëindiging van het \ndienstverband. \nb.  Indien bij de beëindiging van een dienstverband meer doorbetaalde \nvakantiedagen zijn opgenomen dan de werknemer had opgebouwd, kan de \nwerkgever deze meerdere dagen met de werknemer verrekenen. \n8. a.  Indien blijkt dat de werknemer op het tijdstip van beëindiging van het \ndienstverband recht heeft op een groter aantal dan de feitelijk opgenomen, door \nte betalen roostervrije dag(en), dient deze dag respectievelijk dienen deze dagen, \nalsnog na overleg met de werkgever vóór de beëindiging van het dienstverband te \nworden opgenomen. \nb. Alleen wanneer het dienstverband op verzoek van de werknemer wordt beëindigd \ndan wel bij beëindiging van het dienstverband om een dringende reden als \nbedoeld in artikel 7:677 BW, kan in geval bij de beëindiging van het \ndienstverband de werknemer meer roostervrije dagen blijkt te hebben opgenomen \ndan waarop hij op de datum van beëindiging recht had, de werkgever deze \nmeerdere dagen met de werknemer verrekenen. \nc. Indien de werknemer op het tijdstip van een faillissement van de werkgever recht \nheeft op een groter aantal roostervrije dagen dan feitelijk opgenomen, worden \ndeze dagen geacht niet te zijn opgenomen tijdens de opzegtermijn, tenzij ze \naantoonbaar vooraf reeds tijdens die periode waren ingeroosterd. \n9. Bij tussentijdse beëindiging van de arbeidsovereenkomst wordt een eventueel saldo \naan overuren uitbetaald, conform het bepaalde in artikel 30 inzake de \noverwerktoeslag. \n10. Bij tussentijdse beëindiging van de arbeidsovereenkomst tijdens een kalenderjaar \nvindt geen verrekening plaats van de door de werkgever aan de werknemer betaalde \nbijdrage aan de levensloopregeling, als bedoeld in artikel 48. \n11. In afwijking van artikel 7:670 lid 1 BW, kan de werkgever de dienstbetrekking wel \nopzeggen, met inachtneming van de krachtens dit artikel geldende opzegtermijnen, \nals een werknemer met een arbeidsovereenkomst voor onbepaalde tijd \narbeidsongeschikt is en er tijdens de arbeidsongeschiktheid geen werk voor \nbetreffende werknemer meer voorhanden is. Het betreft hier werk op het object waar \nde werknemer vóór de aanvang van de arbeidsongeschiktheid werkzaamheden heeft \nverricht. De dienstbetrekking eindigt in dat geval echter niet direct na verstrijken van \nde opzegtermijn, maar pas op het moment dat de werknemer weer arbeidsgeschikt \nis. Indien toestemming van het UWV WERKbedrijf is verkregen, kan het \ndienstverband in elk geval worden beëindigd, wanneer de arbeidsongeschiktheid twee \njaar heeft geduurd. \n12. Voor werknemers in de industriële steigerbouw geldt een ontslagverbod in de periode \nvan 1 november tot en met 1 april. Bovengenoemd verbod is geregistreerd op naam, \ntenzij het bedrijf de voorkeur te kennen geeft om het totale personeelsbestand onder \nde ontslagbescherming te brengen. Dit ontslagverbod is voor de werkgever niet van \ntoepassing indien er een dringende reden aanwezig is als bedoeld in artikel 7:678 \nBW.",
    "Artikel 20b: Beëindiging dienstverband uta-werknemers \n1. De opzegging door de werkgever of de werknemer dient schriftelijk te geschieden. \nMet inachtneming van de opzegtermijn kan de feitelijke beëindiging van het \ndienstverband uitsluitend na afloop van de laatste dag van een loonbetalingsperiode \nplaatsvinden. Bij schriftelijke overeenkomst of door het gebruik kan een andere dag \ndaarvoor worden aangewezen. \n2. Overeenkomstig het bepaalde in artikel 7:672 lid 2 BW bedraagt de door de \nwerkgever in acht te nemen opzegtermijn bij een arbeidsovereenkomst die op de dag \nvan opzegging: \nx korter dan vijf jaar heeft geduurd: één maand; \nx vijf jaar of langer maar korter dan tien jaar heeft geduurd: twee maanden; \nx tien jaar of langer maar korter dan vijftien jaar: drie maanden; \nx vijftien jaar of langer heeft geduurd: vier maanden. \n3. Overeenkomstig het bepaalde in artikel 7:672 lid 4 BW kan de door de werkgever in \nacht te nemen opzegtermijn met een maand worden bekort indien de werkgever \nbeschikt over een ontslagvergunning afgegeven door het UWV WERKbedrijf. In dat \ngeval kan de opzegtermijn nooit minder dan één maand bedragen. \n4. Overeenkomstig het bepaalde in artikel 7:672 lid 3 BW bedraagt de door de \nwerknemer in acht te nemen opzegtermijn één maand. \n5. Bij beëindiging van het dienstverband zal aan de werknemer het hem op dat moment \ntoekomende bedrag aan vakantietoeslag worden uitbetaald, dan wel het te veel \nbetaalde bedrag met hem worden verrekend. \n6. a.  Indien bij de beëindiging van een dienstverband niet opgenomen, door te betalen \nvakantiedagen resteren, zal de werkgever die dagen uitbetalen, of de werknemer \nde gelegenheid bieden die dagen alsnog op te nemen vóór de beëindiging van het \ndienstverband. \n b.  Indien bij de beëindiging van een dienstverband meer doorbetaalde \nvakantiedagen zijn opgenomen dan de werknemer had opgebouwd, kan de \nwerkgever deze meerdere dagen met de werknemer verrekenen. \n7. a.  Indien blijkt dat de werknemer op het tijdstip van beëindiging van het \ndienstverband recht heeft op een groter aantal dan de feitelijk opgenomen, door \nte betalen roostervrije dag(en), dient deze dag respectievelijk dienen deze dagen, \nalsnog na overleg met de werkgever vóór de beëindiging van het dienstverband te \nworden opgenomen. \nb. Alleen wanneer het dienstverband op verzoek van de werknemer wordt beëindigd \ndan wel bij beëindiging van het dienstverband om een dringende reden als \nbedoeld in artikel 7:677 BW, kan in geval bij de beëindiging van het \ndienstverband de werknemer meer roostervrije dagen blijkt te hebben opgenomen \ndan waarop hij op de datum van beëindiging recht had, de werkgever deze \nmeerdere dagen met de werknemer verrekenen.\n8. Bij tussentijdse beëindiging van de arbeidsovereenkomst tijdens een kalenderjaar \nvindt geen verrekening plaats van de door de werkgever aan de werknemer betaalde \nbijdrage aan de levensloopregeling, als bedoeld in artikel 48. \n9. Een voor onbepaalde tijd aangegane dienstbetrekking eindigt van rechtswege op de \ndag waarop de werknemer de AOW-gerechtigde leeftijd bereikt, tenzij anders wordt \novereengekomen."
  ],
  "Overtime information": [
    "Artikel 23: Normale arbeidsduur en arbeidstijden \n1. De normale arbeidsduur bedraagt veertig uur per werkweek en acht uur per dag. De \nwerkweek loopt van maandag tot en met vrijdag. De zaterdag en zondag worden niet \nals normale werkdagen beschouwd.  \n2. De dagelijkse arbeidstijd en rusttijden zullen door de werkgever in redelijk overleg \nmet de werknemer in zijn onderneming c.q. op de bouwplaats worden vastgesteld. \n3. a. De arbeid voor bouwplaatswerknemers wordt verricht tussen 07.00 uur en 18.00 \nuur. \nb. De arbeid gedurende de uitvoering van werkzaamheden die onderhevig zijn aan \ngetijde (hoog en laag water als gevolg van eb en vloed) wordt verricht tussen \n06.00 uur en 18.00 uur.  \n4. Voor bouwplaatswerknemers geldt voorts dat, indien de arbeidstijd, de in de \nNormregeling Arbeidstijden (bijlage 6) voorgeschreven pauze en de werkelijke reistijd \ntezamen meer bedragen dan 11,5 uur per dag, de arbeidstijd in zoverre zal worden \ningekort. De in de normale arbeidstijd vallende reisuren zullen als arbeidsuren \nworden betaald. \n5. Op verzoek van de werknemer kunnen werkgever en werknemer in onderling overleg \nde dagelijkse en wekelijkse arbeidstijden vastleggen, met inachtneming van de cao. \nDe werkgever zal daarbij rekening houden met de persoonlijke omstandigheden van \nde werknemer en zorgdragen voor een bestendig en regelmatig arbeidstijdpatroon. \nWerkgever en werknemer dragen er zorg voor dat het arbeidspatroon per kwartaal \nten minste 28 dagen voor aanvang van dat kwartaal is vastgesteld. Van deze termijn \nkan worden afgeweken met instemming van de betrokken werknemer. \n6. Het werken op zaterdagen en zondagen kan niet worden verplicht. \n7. Een werknemer die ernstige gewetensbezwaren heeft tegen het werken op zon- en \nerkende christelijke feestdagen kan hiertoe niet verplicht worden, indien de \nwerknemer dit tijdig voor de aanvang van de werkzaamheden aan de  werkgever \nkenbaar maakt. \n8. In afwijking van de normale arbeidsduur zoals genoemd in lid 1, kan een regeling \nworden overeengekomen waarbij kortere werkweken worden afgewisseld met langere \nwerkweken. De werkgever en de ondernemingsraad moeten over deze regeling \novereenstemming hebben bereikt én ten minste 70% van de betrokken werknemers \nmoet schriftelijk hebben ingestemd. De bepalingen van artikel 89 van deze cao zijn \nvan toepassing. Indien de onderneming geen ondernemingsraad heeft, dient ten \nminste 70% van de betrokken werknemers schriftelijk in te stemmen.  \nDe volgende randvoorwaarden dienen hierbij in acht te worden genomen: \nx de dagelijkse arbeidsduur kan variëren van minimaal 7 uur tot maximaal 9 uur \nper dag;   \nx binnen een werkweek is de dagelijkse arbeidsduur iedere dag gelijk;  \nx de gemiddelde arbeidsduur moet over een periode van 13 weken uitkomen op \n40 uur per week;  \nx de werkgever betaalt loon over 8 uur per dag; \nx de uren dienen te worden gewerkt binnen het normale dagvenster van lid 3, van \nmaandag tot en met vrijdag en binnen de begrenzing van 11,5 uur per dag \ngenoemd in lid 4; \nx de duur van het dienstverband bedraagt ten minste anderhalf maal de duur van \nde regeling; \nx voor de afwijkende werktijden gelden de normen van de Normregeling \nArbeidstijden, zoals opgenomen in bijlage 6 van deze cao, als uiterste grens;  \nx de zaterdag en zondag kunnen niet als normale werkdagen beschouwd worden; \nx in geval van zondagsarbeid in de Burgerlijke en Utiliteitsbouw-sector heeft de \nwerknemer aanspraak op minimaal 8 vrije zondagen per 13 weken; \nx bij een arbeidstijdpatroon van minder dan vijf werkdagen per week, dient de \nbeloning en de opbouw van rechten ten behoeve van de in artikel 84 genoemde \nfondsen vergelijkbaar te zijn met die bij een vijfdaagse werkweek; \nx werknemers van 55 jaar of ouder behouden de mogelijkheid te komen tot een \nvierdaagse werkweek bij een normale arbeidsduur van 8 uur per dag, zoals \nbepaald in artikel 26a en 26b. \n9. Voor (specifieke groepen) werknemers kunnen, indien afwijking van de normale \nwekelijkse arbeidsduur is gewenst, maatwerkafspraken worden gemaakt. Hiervoor \ndient de werkgever in overleg te treden met de vakbonden FNV Bouw en CNV \nVakmensen. Indien het de sector Grond-, Water-, en Wegenbouw betreft, dient ook \nde Vakvereniging HZC bij het overleg te worden betrokken.",
    "Artikel 27: Onderhoudswerk op zaterdag \nIndien zulks door de opdrachtgever in de voorwaarden wordt geëist, kan bij bewoonde en \nin gebruik zijnde gebouwen zoals woningen, kantoren, ziekenhuizen en industriële \nbedrijven op zaterdag onderhouds- en reparatiewerkzaamheden worden verricht binnen \nhet normale dagvenster als genoemd in artikel 23 lid 3. Beloning vindt plaats tegen een \ntoeslag van 50% van het vast overeengekomen loon/salaris. Ter compensatie zal de \nwerknemer die op zaterdag werkt een vaste vrije dag naar keuze hebben in de periode \nmaandag tot en met vrijdag welke niet wordt betaald. Werken op zaterdag kan niet \nworden verplicht (artikel 23 lid 6).",
    "Artikel 28: Verplicht overwerk bouwplaatswerknemers \n1. Bouwplaatswerknemers van 18 jaar of ouder met een volledig dienstverband kunnen, \nper kalenderjaar gedurende maximaal 26 weken, ten behoeve van de opvang van \ndiscontinuïteit in de bedrijfsvoering, worden verplicht 80 opname-uren per \nkalenderjaar op te bouwen door middel van verplicht overwerk en/of inleg van \nreisuren. Daarbij gelden de in de volgende leden van dit artikel vermelde \nvoorwaarden. \n2. De werkgever kan de overwerkregeling als bedoeld in lid 1 van dit artikel niet \nopleggen aan anderen dan zijn eigen werknemers.  \n3. a. Overwerk vindt altijd plaats in eenheden van minstens een uur. \nb. De werknemer kan worden verplicht tot maximaal drie overuren per week en \nmaximaal 64 overuren per jaar. \nc. De overwerkuren worden gewaardeerd conform het bepaalde in artikel 30 van \ndeze cao inzake de overwerkvergoeding. \nd. Per dag mag maximaal 13 uur worden besteed aan (over)werk, reistijd en pauze. \nIndien de arbeidstijd, de in de Normregeling Arbeidstijden (bijlage 6) \nvoorgeschreven pauze en de werkelijke reistijd tezamen meer bedragen dan 13 \nuur per dag, zal de arbeidstijd in zoverre worden ingekort. De in de arbeidstijd \nvallende reisuren zullen als arbeidsuren worden betaald.",
    "Artikel 29: Niet-verplicht overwerk bouwplaatswerknemers \n1. a. Indien een werkgever in een kalenderjaar gedurende 26 weken verplicht \noverwerk als bedoeld in artikel 28 heeft doen plaatsvinden, kan - wanneer in \nbijzondere gevallen de omstandigheden dat vereisen - slechts overwerk \nplaatsvinden, indien 70% van de betrokken werknemers daarmee instemt en \nmet inachtneming van de volgende bepalingen. \nb. Indien een werkgever geen gebruik maakt van de regeling voor verplicht \noverwerk als bedoeld in artikel 28, kan - wanneer in bijzondere gevallen de \nomstandigheden dat vereisen - slechts overwerk plaatsvinden, indien 70% van \nde betrokken werknemers daarmee instemt en met inachtneming van de \nvolgende bepalingen. \n2. Onder overwerk wordt verstaan het verrichten van arbeid buiten de grenzen van de \nnormale arbeidsduur als bedoeld in artikel 23 lid 1 en 3. Per dag mag maximaal 13 \nuur worden besteed aan (over)werk, reistijd en pauze. Indien de arbeidstijd, de in de \nNormregeling Arbeidstijden (bijlage 6) voorgeschreven pauze en de werkelijke reistijd \ntezamen meer bedragen dan 13 uur per dag, zal de arbeidstijd in zoverre worden \ningekort. De in de arbeidstijd vallende reisuren zullen als arbeidsuren worden betaald. \n3. Onder structureel overwerk wordt verstaan het werk dat buiten de normale \narbeidsduur zoals bedoeld in artikel 23 lid 1 en 3 met een vaste frequentie gedurende \nmeerdere weken plaatsvindt. \n4. Structureel overwerk is niet toegestaan, tenzij daarvoor in bijzondere gevallen \ntoe stemming door partijen bij deze cao is verleend. \n5. De werknemer kan niet worden verplicht overwerk te verrichten, tenzij sprake is van \noverwerk ten behoeve van de opvang van discontinuïteit in de bedrijfsvoering zoals \nbedoeld in artikel 28 lid 1. Werknemers jonger dan 18 jaar mogen niet overwerken.",
    "Artikel 30: Overwerkvergoeding bouwplaatswerknemers \n1. In geval van overwerk, behoudens als bedoeld in artikel 28, kan de werknemer een \nkeuze maken of hij de hem toekomende overwerkuren beloond wil hebben dan wel of \nhij omzetting in vrije tijd verlangt. De werknemer is verplicht om zijn keuze binnen \ndrie werkdagen na het verrichten van het overwerk aan de werkgever bekend te \nmaken. \n2. In geval de werknemer kiest voor beloning dan moet voor overwerkuren het vast \novereengekomen uurloon met de volgende percentages worden verhoogd:  \nx voor de eerste 3 uren per dag, mits onmiddellijk voorafgaande of aansluitend aan \nde normale arbeidsdag: 25%, \nx voor de overige overuren op een normale werkdag, vanaf maandag 05.00 uur en \nvoor arbeid op zaterdag tot 21.00 uur: 50%,  \nx voor arbeid tussen zaterdag 21.00 uur en maandag 05.00 uur en voor arbeid op \neen feestdag, als vermeld in artikel 37: 100%.  \n3. Voor werknemers die werkzaamheden verrichten die onderhevig zijn aan getijde \n(hoog en laag water als gevolg van eb en vloed) bedragen deze percentages voor \noverwerkuren gedurende de uitvoering van werkzaamheden die onderhevig zijn aan \ngetijde:  \nx van maandag 05.00 uur tot vrijdag 22.00 uur,  \n  voor de uren tussen 05.00 uur en 22.00 uur:  25%,  \n  voor de uren tussen 22.00 uur en 05.00 uur:  50%,  \nx van vrijdag 22.00 uur tot zaterdag 21.00 uur:   50%,  \nx van zaterdag 21.00 uur tot maandag 05.00 uur:  100%.  \n4. Bij overwerk in ploegendienst moeten de voor ploegendienst geldende uurlonen \nworden verhoogd met de in dit lid genoemde percentages. \n5. Voor het Heibedrijf geldt voorts dat wanneer bij nachtarbeid minder uren gewerkt kan \nworden dan de normale arbeidsduur bedraagt, voor het ontbrekende aantal uren het \ngeldende garantie-uurloon zal worden uitbetaald. \n6. Bij overwerk tijdens verschoven werktijden Infra, zoals bepaald in artikel 32a, wordt \nde in dat artikel genoemde overwerktoeslag berekend over het vast overeengekomen \nloon en niet over de toeslag verschoven werktijden Infra. \n7. Ingeval de werknemer kiest voor omzetting in vrije tijd zullen de overwerkuren \nworden gecompenseerd door vrije uren vermeerderd met de in uren uitgedrukte \npercentages genoemd in dit artikel. Indien aldus 8 uren zijn verkregen kan de \nwerknemer in overleg met de werkgever een dag vrijaf nemen, nadat dit overwerk is \nverricht. De aldus opgenomen vrije dag wordt beloond tegen het vast \novereengekomen loon.",
    "Artikel 31: Overwerk uta-werknemers \n1. Een uta-werknemer kan niet worden verplicht overwerk te verrichten. Structureel \noverwerk dient in beginsel te worden vermeden. \n2. Aan de werknemers zal schriftelijk worden bekendgemaakt op welke wijze \ncompensatie wordt gegeven voor door de werkgever opgedragen overwerk van \naanmerkelijke omvang. \n3. Voor het geval een werkgever niet schriftelijk bekend heeft gemaakt op welke wijze \nhij overwerk compenseert, alsmede indien per saldo minder dan het uurloon wordt \ngecompenseerd, worden de overuren van werknemers in de functies tot en met \nniveau drie minimaal vergoed tegen het geldende salaris per uur dan wel tijd voor \ntijd.",
    "Artikel 32a: Verschoven uren Infra \n1. Indien zulks door de opdrachtgever in besteksbepalingen wordt geëist kan de \narbeidstijd bij vernieuwing, onderhoud en reparatie van infrastructurele werken \nworden verschoven, met inachtneming van de vaststelling van het arbeidstijdpatroon \ndoor de werkgever in redelijk overleg met de werknemers van zijn onderneming, \nzoals bepaald in artikel 23 lid 5. Daarbij gelden de volgende voorwaarden: \na. Een werknemer kan niet verplicht worden tot arbeid buiten de grenzen van artikel \n23 lid 3a, tenzij schriftelijk overeengekomen bij aanvang van het dienstverband. \nb. Verschoven arbeidstijden dienen tot het hoogst noodzakelijke beperkt te worden. \nIn beginsel zal een werknemer van 55 jaar of ouder per jaar niet meer dan dertig \nweken per kalenderjaar in verschoven arbeidstijden werken. \nc. Onvoorziene omstandigheden daargelaten dient de werkgever verschoven \narbeidstijden ten minste veertien dagen voor aanvang aan de werknemer bekend \nte maken. \nd. Indien in het kader van verschoven arbeidstijden de feitelijk gewerkte uren \nminder bedragen dan veertig uur per kalenderweek, wordt de arbeidsduur geacht \nveertig uur te zijn geweest. \ne. Indien de arbeidstijd na 20.00 uur aanvangt heeft de bestuurder van een auto \nmet inzittenden recht op een half uur rusttijd, direct voorafgaande aan de reistijd. \nf. Indien een werknemer tijdens de werkweek overgaat van normale naar \nverschoven arbeidstijd beëindigt hij de normale arbeidstijd zoveel eerder als nodig \nis om tien uur rusttijd te hebben voor aanvang van de verschoven arbeidstijd. \nReisuren verlengen deze periode. \ng. Per week heeft de werknemer recht op een onafgebroken rusttijd van 48 uur. \nEenmaal per twee achtereenvolgende weken dient de rusttijd de periode te \nomvatten van zaterdag 06.00 uur tot zondag 21.00 uur. \nh. In kalenderweken waarin feestdagen of roostervrije dagen vallen, zullen de \nwerknemers die volgens verschoven arbeidstijden werken hun arbeidstijd met \nhetzelfde aantal uren kunnen bekorten. \ni. Indien in een week alle diensten van een werknemer na 20.00 uur aanvangen, \nmag de arbeidsduur van veertig uur over vier diensten worden verdeeld. De \nbeloning en de opbouw van de rechten ten behoeve van de in artikel 84 \ngenoemde fondsen dienen vergelijkbaar te zijn met die bij een vijfdaagse \nwerkweek. \n2. Indien ten gevolge van het in lid 1 van dit artikel bepaalde asfalt moet worden \ngeproduceerd, zal ook de arbeidstijd voor werknemers in de asfaltcentrales worden \nverschoven, met inachtneming van artikel 23 lid 5 en de overige in lid 1 vermelde \nvoorwaarden. \n3. Voor bouwplaatswerknemers die worden ingezet op verschoven uren Infra gelden de \nvolgende bepalingen: \na. Wanneer bij vernieuwing, reparatie of onderhoud van infrastructurele werken een \ngedeelte van de normale arbeidsduur per week wordt verricht vóór 07.00 uur dan \nwel na 20.00 uur doch de normale arbeidsduur wordt niet overschreden, dient \nuitsluitend over deze uren het vast overeengekomen uurloon te worden verhoogd \nmet de toeslag verschoven uren Infra. \nb. Het vast overeengekomen uurloon van de in het kader van de verschoven \narbeidstijden gewerkte uren dient te worden verhoogd met de volgende \ntoeslagen. De toeslag verschoven uren Infra bedraagt 30%. In afwijking hiervan \nbedraagt de toeslag voor arbeid tussen vrijdag 20.00 uur en zaterdag 20.00 uur \n50%. Van zaterdag 20.00 uur tot zondag 07.00 uur 75% en voor arbeid tussen \nzondag 07.00 uur en maandag 07.00 uur, alsmede voor arbeid op feestdagen \n100%.\nc. Indien gedurende een week uitsluitend wordt gewerkt in verschoven arbeidstijden \nen minder uren dan normaal kan worden gewerkt, wordt voor de ontbrekende \nuren het vast overeengekomen loon inclusief toeslag verschoven uren Infra \nuitbetaald.",
    "Artikel 32b: Verschoven uren Tijwerk \nVoor werkzaamheden die onderhevig zijn aan getijde (hoog en laag water als gevolg \nvan eb en vloed) geldt dat wanneer – behoudens bij ploegendienst – de arbeid wordt \nverricht buiten de grenzen van artikel 23 lid 3b doch de normale arbeidsduur niet \nwordt overschreden, voor de buiten deze grenzen vallende uren het garantieuurloon \nmoet worden verhoogd met 25%.",
    "Artikel 33: Ploegendienst bouwplaatswerknemers \n1. Bij ploegendienst volgens dienstrooster kan worden afgeweken van de in artikel 23 lid \n1 genoemde arbeidsduur met dien verstande dat de normale arbeidsduur moet liggen \ntussen maandagochtend 0.00 uur en vrijdagavond 24.00 uur en per twee weken niet \nmeer mag bedragen dan 80 uur. \n2. Voor werknemers die in ploegendienst werken – uitgezonderd de Industriële Bouw – \nzal hun vast overeengekomen loon worden verhoogd met 10% bij tweeploegendienst \nen met 15% bij drieploegendienst. \n3. Voor de Industriële Bouw geldt dat indien de dienst van een ploeg zodanig is geregeld \ndat de aanvang van de voor die dienst normale werktijd valt vóór 6.00 uur of de \nbeëindiging van de werktijd valt na 19.00 uur – overuren niet meegerekend – het \nvast overeengekomen uurloon zal worden verhoogd met 5% voor de uren vallende \ntussen 6.00 en 19.00 uur en met 25% voor de uren vallende tussen 19.00 uur en de \nvolgende ochtend 6.00 uur.",
    "Artikel 34: Bereikbaarheidsdienst bouwplaatswerknemers \n1. Voor het in dit artikel bepaalde moet onder bereikbaarheidsdienst worden verstaan \nhet zich buiten de normale arbeidsduur per dag zoals bedoeld in artikel 23 lid 1, met \ninachtneming van eventuele afwijkende afspraken over arbeidstijden als bedoeld in \nartikel 23 lid 8 en 9 – met inachtneming van artikel 23 lid 5 – dan wel artikel 28 lid \n14, beschikbaar houden voor het zonodig verrichten van werkzaamheden die niet \nkunnen worden uitgesteld tot de eerstvolgende werkdag. Dit ongeacht het moment \nwaarop de arbeid, als bedoeld in artikel 23 lid 3 of artikel 32a en 33, wordt verricht. \n2. Een werknemer die in het kader van zijn functie bereikbaarheidsdiensten moet \ndraaien en dit bij aanvang van werken in die functie met zijn werkgever is \novereengekomen, heeft een verplichting voor een oproep beschikbaar te zijn. \n3. De werknemer die beschikbaar is voor de bereikbaarheidsdienst heeft terzake van die \ndienst recht op een vergoeding. De hoogte van de vergoeding wordt door de \nwerkgever in overleg met de werknemer vastgesteld, doch zal voor elke \nkalenderweek wachtdienst ten minste bedragen:\na. indien de werknemer door de bereikbaarheidsdienst voortdurend aan zijn \nwoning gebonden is: € 176,13 bruto; \nb. indien de werknemer door de bereikbaarheidsdienst niet voortdurend aan zijn \nwoning gebonden is, maar op gezette tijden beschikbaar moet zijn: € 152,64 \nbruto; \nc. indien de werknemer beschikt over zodanige technische hulpmiddelen dat de \ngebondenheid aan zijn woning tot een minimum beperkt is: € 129,16 bruto. \n4. Ingeval de bereikbaarheidsdienst zich over minder dan een kalenderweek uitstrekt zal \nde vergoeding naar rato worden verminderd met dien verstande dat voor elke \nzaterdag en zondag 1/4 deel en voor elke andere dag 1/10 deel van de \nweekvergoeding wordt aangehouden. \n5. Indien een werknemer tijdens een bereikbaarheidsdienst wordt opgeroepen om \ndaadwerkelijk arbeid te verrichten wordt dit gezien als overwerk. De overwerktoeslag \nzoals bepaald in artikel 30 is van toepassing. \n6. Door de werkgever zal een rooster voor de bereikbaarheidsdienst in overleg met de \nbetreffende werknemer(s) schriftelijk vastgelegd worden. De Normregeling \nArbeidstijden, zoals opgenomen in bijlage 6 van deze cao, is van overeenkomstige \ntoepassing. \n7. In geval tijdens een bereikbaarheidsdienst arbeid moet worden verricht op een \nfeestdag, niet zijnde een zaterdag of zondag, als bedoeld in artikel 37 heeft de \nwerknemer het recht deze dag op een ander tijdstip op te nemen. \n8. In een onderneming met een ondernemingsraad kan een van dit artikel afwijkende \nregeling van toepassing zijn, mits de werkgever met de ondernemingsraad hierover \novereenstemming heeft bereikt. Deze afwijkende regeling dient per saldo minimaal \ngelijkwaardig te zijn aan de in dit artikel omschreven regeling. Artikel 89 is hierbij \nvan toepassing."
  ],
  "Training information": [
    "Artikel 61: Loopbaanbeleid \nDe werkgever voert een loopbaanbeleid dat gericht is op de ontwikkeling van de \ncompetenties van de werknemers en op het vergroten van hun inzetbaarheid binnen en \nbuiten de onderneming. De werkgever stelt in overleg met de ondernemingsraad een \nopleidingsplan op.",
    "Artikel 62a: Scholing bouwplaatswerknemers \n1. De werknemer heeft recht op twee dagen scholing per jaar met behoud van loon. Deze \ndagen kunnen worden gebruikt voor het volgen van opleidingen en cursussen die \nbijdragen aan de vakbekwaamheid en de inzetbaarheid van de werknemer. \n2. De kosten van de scholing worden vergoed door het Opleidings- en Ontwikkelingsfonds \nvoor de Bouwnijverheid (O&O-fonds), mits de scholing wordt gevolgd bij een erkend \nopleidingsinstituut.",
    "Artikel 62b: Scholing uta-werknemers \nDe werknemer heeft recht op scholing die noodzakelijk is voor de uitoefening van zijn \nfunctie en voor het behoud van zijn arbeidsplaats. De kosten van de scholing komen voor \nrekening van de werkgever, tenzij anders is overeengekomen.",
    "Artikel 63: Erkenning van Verworven Competenties (EVC) bouwplaatswerknemers \nDe werknemer kan een verzoek indienen voor een EVC-procedure om zijn verworven \ncompetenties te laten erkennen. De kosten van de procedure worden vergoed door het \nO&O-fonds.",
    "Artikel 64: Begrippen beroepsopleiding \n1. Onder 'beroepsopleiding' wordt verstaan een opleiding in het kader van de Wet \neducatie en beroepsonderwijs (WEB). \n2. Onder 'leerling-werknemer' wordt verstaan een werknemer die een \nberoepsbegeleidende leerweg (BBL) volgt. \n3. Onder 'opleidingsbedrijf' wordt verstaan een door werkgevers opgerichte \nrechtspersoon die leerling-werknemers opleidt voor een beroep in de bouw.",
    "Artikel 65: Beroepsopleiding voor bouwplaatswerknemers \n1. De werkgever stimuleert en faciliteert de deelname van werknemers aan \nberoepsopleidingen. \n2. De leerling-werknemer heeft recht op begeleiding door een gekwalificeerde \nleermeester. \n3. De kosten van de beroepsopleiding worden vergoed door het O&O-fonds.",
    "Artikel 66: Leermeester \nDe leermeester die leerling-werknemers begeleidt, heeft recht op een toeslag. De hoogte \nvan de toeslag en de voorwaarden zijn opgenomen in het reglement van het O&O-fonds.",
    "Artikel 67: Stageregeling voor de Bouw \n1. De werkgever biedt stageplaatsen aan voor leerlingen die een beroepsopleidende \nleerweg (BOL) volgen. \n2. De stagiair heeft recht op een stagevergoeding. De hoogte van de vergoeding is \nafhankelijk van het opleidingsniveau en het leerjaar.",
    "Artikel 5: Opleidingsbedrijf \nwordt verstaan een door meerdere werkgevers opgerichte, \nlandelijk of regionaal werkende rechtspersoon die met leerling-werknemers een \nberoepspraktijkvormingsovereenkomst en een arbeidsovereenkomst sluit en daarbij \nals leerbedrijf overeenkomstig de Wet educatie en beroepsonderwijs (WEB) \n(Staatsblad 1995, 501) optreedt en die een opleidingswerkplaats heeft ingericht en \nonderhoudt ten behoeve van de uitvoering van het praktijkdeel van de \nberoepsopleiding bouw of infra."
  ],
  "Homeoffice information": []
}