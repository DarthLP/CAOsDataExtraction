[
  {
    "page": 1,
    "ocr_used": false,
    "text": "1 \n  \n \n \n \n  Collectieve \nArbeidsovereenkomst  \nVoor de medewerkers in dienst van de \ndetailhandel in de aardappelen, groenten \nen fruit.  \n1 april 2014  - 1 april 2016"
  },
  {
    "page": 2,
    "ocr_used": false,
    "text": "2 \n Inhoud  \n \nArtikel           Blz.  \n \n1. Definities           4 \n2. verplichtingen werkgever en werknemer       5 \n3. Proeftijd           5  \n4. Dienstbetrekking voor (on) bepaalde tijd       5 \n5. Arbeidstijd           6  \n6. Compensatie voor werken op bijzondere uren      7 \n7. Overwerk           8 \n8. Reiskostenvergoeding Ambulante Handel       9  \n9. Loondoorbetaling en vakantieop bouw in een week waarin    9 \néén of meer algemeen erkende feestdagen vallen   \n10. Vakantie          10 \n11. Vakantiebijslag         11  \n12. Arbeidsongeschiktheid        11 \n13. Uitkering bij overlijden        12  \n14. Loon bij vervanging         13 \n15. Buitengewoon verlof         13 \n16. Functieprofielen, lonen en loontabellen      15  \n17. Werkkostenregeling         22  \n18. Beëindiging dienstverband        22  \n19. Commissie Arbeidsvoorwaarden       22 \n20. Werkgelegenheid         24  \n21. Overgangsbepaling         24"
  },
  {
    "page": 3,
    "ocr_used": false,
    "text": "3 \n COLLECTIEVE  \nARBEIDSOVEREENKOMST  \nVOOR DE MEDEWERKERS  IN DIENST  \nVAN DE DETAILHANDEL  IN AARDAPPELEN,  \nGROENTEN EN FRUIT  \n \n \nDe werkgeversorganisaties voor de detailhandel in aardappelen, groenten \nen fruit, te weten  \n \n ADN  (AGF DETAILHANDEL NEDERLAND)  \ngevestigd te ’s-Gravenhage  \n \nen \n \nCVAH  (CENTRALE VERENIGING VOOR DE AMBULANTE HANDEL)  \ngevestigd te Zeewolde  \n(voor zover het de detailhandel in aardappelen, groenten en fruit betreft)  \n \nals partij ter ene zijde, hierna te noemen “de werkgeversorganisaties”  \n \nen \n \nDe werknemersorganisatie  voor onder meer de detailhandel in \naardappelen, groenten en fruit, te weten:  \n \n \n \nCNV DIENSTENBOND , gevestigd te Hoofddorp  \n \nals partij ter andere zijde, hierna te n oemen ”de werknemersorganisatie ”, \nhebbe n de volgende collectieve arbeidsovereenkomst gesloten."
  },
  {
    "page": 4,
    "ocr_used": false,
    "text": "4 \n Algemene Bepaling  \n \nWaar in deze cao de mannelijke vorm van voornaamwoorden of zelfstandige \nnaamwoorden wordt gebruikt, gebeurt dat steeds in strikt neutrale zin, steeds eveneens \nomvattend de vrouwelijke vorm.   \n \n \nArtikel 1   Definities  \n \nLid 1 Algemeen erkende feestdagen  \na. Christelijke feestdagen: Nieuwjaarsdag, Tweede Paasdag, Hemelvaartsdag, Tweede \nPinksterdag en de beide Kerstdagen.  \nb. Koninginnedag , met ingang van 2014 Koningsdag : 27 april, en andere door de \noverheid aangewezen nationale feestdagen.  \nc. Een keer per vijf jaar geldt 5 mei als een algemeen erkende feestdag. Voor de eerste \nkeer gold 5 mei 2000 als zo’n erkende feestdag.  \n \nLid 2 Normale arbeidstijd  \nDe tussen werkgever en werknemer overeengekomen tijd waarop de werknemer werkt of \nwaarop hij volgens het arbeidsrooster te werk kan worden gesteld.  \n \nLid 3 Onderneming  \nEen onderneming of een deel daarvan, uitgeoefend in besloten ruimtes (winkel of hallen) \nalsmede markten standplaatsen, wijkrijders en concessionairs waar of van waaruit \nbedrijfsmatig uitsluitend of in hoofdzaak groenten, fruit en/of aardappelen worden \nverkocht, niet zijnde een groothandel.  \n \nLid 4 Oproepkracht  \nEen werknemer die op basis van een arbeidsovereenkomst zich verbindt om arbeid te \nverrichten na ontvangst van een oproep.  \n \nLid 5 Overuren  \na. door of namens de werkgever opgedragen arbeid voor zover de werkuren de 40 \nuren per week overschrijden,  \nb. arbeid op zo ndagen of algemeen erkende feestdagen.  \nc. uren buiten de normale dagelijkse arbeidstijd, verhoogd met het \n“afhelpkwartiertje”, met uitzondering van de werknemers werkzaam in de \nambulante handel.  \n \nLid 6 Werkgever  \nDe werkgever is de natuurlijke of rechtspersoo n die de onderneming drijft  \n \nLid 7 Werknemer  \nDe werknemer is de man of vrouw die in dienst van de werkgever werkzaamheden \nverricht.  \n \nLid 8 Loon  \n• Het loon is het tussen werkgever en werknemer overeengekomen bruto loon plus \neventuele provisie en toeslagen vo or het werken op bijzondere uren. Niet onder \nloon vallen: jaarlijkse uitkeringen, waaronder gratificaties ; \n• kosten – en overwerkvergoedingen ."
  },
  {
    "page": 5,
    "ocr_used": false,
    "text": "5 \n Artikel 2   Verplichtingen werkgever en werknemer  \n \nLid 1  \nDe werkgever is verplicht al datgene te doen en na te laten wat een goed werkgever in \ngelijke omstandigheden behoort te doen en na te laten.  \n \nLid 2  \nDe werknemer is verplicht de hem opgedragen werkzaamheden, voortvloeiend uit zijn \nfunctie naar beste vermogen en op ordelijke wijze te verrichten.  \n \nLid 3  \nDe werknemer is verplicht indien, in bijzondere gevallen, zijn werkgever hem daartoe \nopdracht geeft, andere dan zijn gebruikelijke arbeid te verrichten, voor zover deze arbeid \nin verband houdt met de arbeid in de onderneming van de werkgever en de werknemer \ngeacht kan worden tot de arbeid in staat te zijn en voor zover, de omstandigheden in \naanmerking genomen, de opgedragen arbeid van de desbetreffende werknemer \nredelijkerwijs kan worden geëist.  \n \nLid 4  \nHet is de werknemer verboden gedurende het dienstverband z onder schriftelijke \ntoestemming van de werkgever loonarbeid voor derden te verrichten of in de branche \nzelf handel te drijven, tenzij de werknemer gemiddeld per week 19 uur of minder arbeid \nverricht. Werkgever zal geen toestemming verlenen indien dit direc t of indirect nadelige \ngevolgen voor de eigen bedrijfsvoering heeft of kan hebben.  \n \n \nArtikel 3   Proeftijd  \n \nLid 1  \nBij het aangaan van een arbeidsovereenkomst voor bepaalde tijd kan een proeftijd \novereengekomen worden van ten hoogste:  \na. Een maand, indien de overeenkomst is aangegaan voor een periode langer dan \nzes maanden en korter dan twee jaren.  \nb. Twee maanden indien de overeenkomst is aangegaan voor een periode van twee \njaren of langer of voor onbepaalde tijd.  \n \nLid 2  \nDe proeftijd wordt s chriftelijk overeengekomen.  \n \n \nArtikel 4  Dienstbetrekking voor (on)bepaalde tijd  \n \nLid 1  \nDe werkgever moet de werknemer van het aangaan van een arbeidsovereenkomst een \nschriftelijke versie of bevestiging uitreiken. In deze schriftelijke versie dienen ten minste \nde volgende gegevens te worden opgenomen:  \n \n• naam en woonplaats van werkgever en werknemer ; \n• plaats waar de arbeid wordt verricht ; \n• de functie van de werknemer ; \n• het tijdstip van indiensttreding ; \n• indien een overeenkomst voor bepaalde tijd is afgesloten: de tijdsduur of de \neinddatum van de overeenkomst ;"
  },
  {
    "page": 6,
    "ocr_used": false,
    "text": "6 \n • de periode van de proeftijd, indien een proeftijd wordt overeengekomen , \n• de opbouw van vakantierechten of vakantiedagen of de manier van berekening \ndaarvan , \n• het loon en de uitbetalingperiode , \n• de overeengekomen arbeidsduur per week , \n• het al of niet deelnemen aan de verplichte pensioenregeling van de bedrijfstak, \nconform bijlage 1 van deze cao.  \n \nLid 2  \nHet is de werkgever verboden arbeidsovereenkomsten af te sluiten in strijd met de \nbepalingen van deze cao, tenzij en voor zover (onverminderd wettelijke bepalingen) in \nvoor de werknemer gunstige zin van de bepalingen van dez e cao wordt afgeweken.  \n \n \nARTIKEL 5  Arbeidstijd  \n \nLid 1  \nDe arbeidsweek loopt van maandag tot en met zaterdag.  \n \nLid 2  \nGeen arbeid wordt verricht op zondag en algemeen erkende feestdagen.  \n \nLid 3  \nVan het bepaalde in lid 2 kan worden afgeweken indien bijzondere omstandigheden zulks \nnoodzakelijk maken, de desbetreffende wettelijke bepalingen zich daartegen niet \nverzetten  en alleen met instemming van de werknemer.   \n \nLid 4  \nDe normale arbeidsduur bedraagt ten hoogste gemiddeld 36 uur, verdeeld over 5 dagen \nper week, berekend over 3 kalendermaanden.  \n \nLid 5  \nBij de vaststelling van de tussen werkgever en werknemer overeengekomen arbeidstijd \ngeldt het volgende.  \nDe werknemer heeft recht op een werkweek van maximaal 5 dagen. In overleg tussen \nwerkgever en werknemer kan op vrijwillige basis de 4 -daagse werkweek gehanteerd \nworden.  \n \nLid 6  \nDe werkgever houdt bij het vaststellen van het arbeidsrooster rekening met de \npersoonlijke omstandigheden van de werknemer, voor zover dat in redelijkheid van de \nwerkgever gevergd kan worden . Onder persoonlijke omstandigheden wordt onder andere \nverstaan: zorgtaken voor kinderen, afhankelijke familieleden en naasten, religieuze  \ndagen , alsmede maatschappelijke verantwoordelijkheden door de werknemer gedragen.   \n \nLid 7  \nDe dagelijkse arbeid is in de regel gelegen tussen 06.00 uur en 21.00 uur van maandag \ntot en met vrijdag en van 06.00 uur tot 18.00 uur op zaterdag.  \n \nLid 8  \nDe tijd die n odig is voor het opruimen, het  ‘afhelp -kwartiertje ’ wordt niet tot de \narbeidstijd gerekend."
  },
  {
    "page": 7,
    "ocr_used": false,
    "text": "7 \n Lid 9  \nDe arbeidstijden worden op de volgende wijze onderbroken door rusttijden:  \na. bij een werkdag van meer den 5 ½ uur: tenminste een ½ uur;  \nb. bij een werkdag v an meer dan 8 uur: tenminste ¾ uur, eventueel op te splitsen in \neen ½ uur en een kwartier:  \nc. rusttijden van minder dan een kwartier (koffie - en theepauzes) worden tot de \narbeidstijd gerekend.  \nd. De werkgever organiseert de arbeid van een jeugdige werknemer onder de 18 \njaar) zodanig dat, indien hij meer dan 4,5 uren arbeid per dienst verricht, zijn \narbeid tijdens de dienst wordt onderbroken door een pauze. De pauze bedraagt \nten minste 30 minuten, d ie zo nodig kan worden gesplitst in pauzes van elk ten \nminste 15 minuten.  \n \nLid 10   \nWerknemers jonger dan 18 jaar mogen geen arbeid verrichten na 21.00 uur.  \n \nLid 11  \nWerknemers van 55 jaar en ouder kunnen niet tot het werken op koopavonden en tot het \nverrichten van overwerk worden verplicht.  \n \nLid 12   \nDe werkgever is verplicht de werknemer ononderbroken zijn werkzaamheden te laten \nverrichten. Werkgever en werknemer kunnen op verzoek van de werknemer beslissen \ndat van deze verplichting wordt afgeweken. E en koffie - of theepauze van 15 minuten of \nlanger, geldt niet als onderbreking en evenmin als arbeidstijd.  \n \n \n \nArtikel 6  Compensaties voor het werken op bijzondere uren  \n \nLid 1  \nVoor elk op maandag tot en met vrijdag gewerkt uur tussen 18.00 en 21.00 uur wordt \neen toeslag gegeven van 33 1/3% voor elk gewerkt uur. Op zaterdagen tussen 14.00 uur \nen 18.00 uur wordt een toeslag gegeven van 33 1/3% voor elk gewerkt uur. Op \nmaandag tot en met vrijdag tussen 21.00 uur en 06.00 uur wordt een toeslag gegeven \nvan 50% voor elk gewerkt uur. Zaterdag na 18.00 uur en op zon - en feestdagen wordt \neen toeslag gegeven van 100% voor elk gewerkt uur.  \n \nLid 2  \nDe toeslagen bedoeld in het vorige lid gelde n voor fulltimers en parttimers die 12 uur per \nweek of meer werken.  \nToeslagen voor het werken op zondagen gelden echter voor alle werknemers, zonder \nonderscheid naar het aantal uur dat zij per week werken. De toeslagen kunnen in geld of \nin vrije tijd vast gesteld worden. De extra vrije tijd kan eventueel in combinatie met aan \nwerknemers uit andere hoofde toekomende vrije tijd worden gegeven, zodat werknemer \nin de gelegenheid wordt gesteld een hele vrije dag op te nemen. Indien toeslagen in geld \nworden uitbe taald dienen deze separaat op de loonspecificatie vermeld te worden.  \n \nLid 3  \nDe werkgever houdt bij het vaststellen van de wettelijke vakantiedagen  rekening met de \nwensen van de werknemer. Deze wettelijke vakantiedagen  moeten binnen 6 maanden na \nhet verstri jken van het vakantiejaar waarin zij zijn verdiend, worden gegeven."
  },
  {
    "page": 8,
    "ocr_used": false,
    "text": "8 \n Lid 4  \nIndien een werknemer zijn werkzaamheden voor 13.00 uur aanvangt en de werktijd \nvoortduurt na 18.00 uur:  \na. wordt de werknemer in de gelegenheid gesteld thuis een warme maaltijd te \ngebruiken;  \nb. dan wel verstrekt de werkgever een warme maaltijd;  \nc. dan wel ontvangt de werknemer een maaltijdvergoeding van € 7,00. \n \nLid 5  \nWerknemers die gebruik maken van een kinderopvangregeling kunnen niet verplicht \nworden om op maandag t/m vrijdag na 18.00 uur en voor 06.00 uur en op zaterdag na \n14.00 uur te werken.  \n \nLid 6  \nWerknemers kunnen niet verplicht worden om meer dan 3 avonden per week na 18.00 \nuur te werken.  \n \nLid 7  \nDe compensatie voor het werken op bijzondere uren voor een werknemer in volledige \ndienst kan in tijd worden ingeroosterd ter verwezenlijking van een vierdaagse werkweek.  \n \n \nArtikel 7  Overwerk  \n \nLid 1  \nOverwerk wordt zoveel mogelijk voorkomen doch is, beh oudens het bepaalde in artikel 5 \nlid 11  verplicht indien het door de werkgever wettig wordt geëist.  \n \nLid 2  \nOnder overuren wordt verstaan:  \na. door of namens de werkgever opgedragen arbeid voor zover de werkuren de 40 \nuur per week overschrijden;  \nb. door of namens de werkgever opgedrag en arbeid op zon - en officiële feestdagen ; \nc. onder overuren wordt eveneens verstaan uren buiten de normale dagelijkse \narbeidstijd, met uitzondering van de werknemers werkzaam in de ambulante \nhandel.   \n \nLid 3  \nVoor overwerk wordt het uurloon uitbetaald, vermeerderd met de volgende toeslagen:  \na. voor overuren tussen 06 .00 uur en 20.00 uur    25% \nb. voor overuren tussen 20.00 uur en 06.00 uur    50% \nc. voor overuren op zon - en feestdagen   100%  \nHet uurloon wordt berekend door deling van het weekloon door 36 , bij een 36 urige \nwerkweek, anders naar rato van het aantal contrac turen. . \n \nLid 4  \nLoon plus toeslag voor overwerk wordt door de werkgever , na overleg met de \nwerknemer,  bij voorkeur uitgekeerd in vrije tijd."
  },
  {
    "page": 9,
    "ocr_used": false,
    "text": "9 \n Artikel 8  Reiskostenvergoeding Ambulante handel  \n \nSegmentbepaling  voor medewerkers in de ambulante handel,  \n \n1. Enkel voor ondernemers in de ambulante handel zijn lid 2 t/m 4 van toepassing . En \ndaarmee dus geldend voor werknemers in de ambulante handel.  \n2. Voor reisuren wordt het normale voor de werknemer geldende uurloon betaald.  \n3. Als reisuren worden beschouwd de uren die de werknemer direct voorafgaand of \ndirect aansluitend aan de dienst reist van de vestigingsplaats van de werkgever naar \nhet object waar d e werkzaamheden moeten worden verricht of visa versa, indien en \nvoor zover dit geschiedt met het door de werkgever beschikbaar gestelde \nvervoermiddel. Dit vervoermiddel dient geschikt te zijn voor het vervoeren van \npersonen en / of eventueel materiaal en i n de regel als zodanig wordt benut. Reisuren \nworden niet beschouwd als arbeidstijd.  \n4. Het aantal reisuren voor de werknemer die het voertuig, zoals bedoeld in lid 3, \nbestuurt, wordt vastgesteld op basis van onderstaande tabel.  \n   \nAantal km enkele reis  Aant al reisuren per dag  \n0 t/m 30  0,5 \n31 t/m 60  1,0 \n61 t/m 100  1,5 \n101 t/m 150  2,0 \n151 t/m 200  2,5 \nMeer dan 200  3,0 \n \n \n \nArtikel 9  Loondoorbetaling en vakantieopbouw in een week \nwaarin een of meer algemeen erkende feestdagen vallen  \n \nLid 1  \nDe werknemer met een fulltime of parttime arbeidsovereenkomst die op vaste dagen per \nweek werkzaam is, heeft voor elke algemeen erkende feestdag, als bedoeld in art. 1, \nrecht op een vrije dag met behoud van loon en opbouw van vakantierechten indien deze \nfeestdag op zijn vaste werkdag valt.  \n \nLid 2  \nIndien de vaste werkdag niet is overeengekomen, is er recht op een vrije dag met \nbehoud van loon en opbouw van vakantierechten, indien de betreffende werknemer zijn \nreguliere arbeidspatroon in ogenschouw nemend, op de dag waarop de feestdag valt, \nnormaliter wel had moeten werken.  \n \nLid 3  \nIndien vaste werkdagen niet tussen werkgever en werknemer overeengekomen zijn, is er \ngeen recht op een vrije dag met behoud van loon en opbouw van vakantierechten, indien \nde betr effende werknemer, zijn reguliere arbeidspatroon in ogenschouw nemend op de \ndag waarop de feestdag valt, normaliter niet had moeten werken.  \n \nLid 4  \nDe werkgever is verplicht, bij het beoordelen van het reguliere arbeidspatroon van de \nwerknemer, zich te ge dragen zoals een goed werkgever betaamt."
  },
  {
    "page": 10,
    "ocr_used": false,
    "text": "10 \n Voorbeeld:  \n30 april 2013 valt op een dinsdag.  \nWerknemer A werkt 24 uur per week, normaliter op woensdag, donderdag en vrijdag. \nWerknemer A heeft geen recht op doorbetaling van loon op 30 april 2013.  \nWerknemer B  werkt 24 uur per week, op maandag, dinsdag, en zaterdag. Werknemer B \nheeft recht op doorbetaling van loon en opbouw van vakantierechten op 30 april 2013.  \n \n \nArtikel 10  Vakantie  \n \nLid 1  \nVakantiedagen worden opgebouwd in de periode van 1 januari tot en met 31 december.  \n \nLid 2  \nFulltime werknemers die gedurende het gehele vakantiejaar in dienst zijn van werkgever \nhebben recht op 172.8 vakantie -uren met behoud van loon.  \nVoorbeeld inzake berekening vakantie -uren:  \nWerkgever A heeft de volgende werknemers in dienst:  \nWerknemer X op basis van een arbeidsovereenkomst voor 38 uur per week;  \nWerknemer Y op basis van een arbeidsovereenkomst voor 36 uur per week;  \nWerknemer Z op basis van een arbeidsovereenkomst voor 19 uur per week.  \nX heeft recht op 38/3 6 x 172.8 vakantie -uren = 182.4 vakantie -uren;  \nY heeft recht op 172.8 vakantie -uren;  \nZ heeft recht op 19/36 x 172.8 vakantie -uren = 91.2 vakantie -uren. \n \nLid 3  \nDe vakantie wordt voor iedere werknemer door de werkgever, in overleg met de \nwerknemer vastgestel d. Het heeft de voorkeur dit vroegtijdig in het jaar te doen.  \n \nLid 4  \nWerknemers worden in de gelegenheid gesteld ten  minste 2 weken vakantie \naaneengesloten te genieten in de periode 1 mei tot 1 oktober. De overige vakantiedagen \nworden als snipper uren aange merkt.  \n \nLid 5  \nCAO partijen hebben een aanvullende afspraak gemaakt met betrekking tot het recht van \nhet opnemen van vakantiedagen. Werknemer heeft tot 12 maanden na het verstrijken \nvan het jaar recht op behoud en opnemen van de vakantiedagen van het voorga ande \njaar. \n \nLid 6 \nVoor iedere maand dat een werknemer na 1 januari in dienst is getreden wordt de \nvakantie met 1/12 deel van de vakantie -aanspraken verminderd.  \n \nLid 7  \nBij beëindiging van het dienstverband zal, gerekend vanaf 1 januari van het vorige \nkalend erjaar over de periode tot aan de beëindiging van de arbeidsovereenkomst per \nmaand dienstverband een vergoeding worden betaald voor opgebouwd e, niet genoten \nvakantierechten .  \nIndien de werknemer bij beëindiging van het dienstverband meer vakantie - en/of \nsnipperdagen heeft genoten dan waarop hij krachtens zijn normale arbeidstijd recht had, \nzal de werkgever voor iedere te veel genoten vakantie - en/of snipperdag het daarmee \novere enkomende loon inhouden.  Conform definitie uurloon (weekloon gedeeld door \naantal overeengekomen uren in contract)"
  },
  {
    "page": 11,
    "ocr_used": false,
    "text": "11 \n  \nLid 8  \nAan werknemers die 26 jaar of langer in dienst zijn van de werkgever wordt boven de \nvakantie ingevolge lid 2 van dit artikel per jaar 2  dagen, dat wil zeggen 14,4 uren extra \nvakantie toegekend.  \n \nLid 9  \nIn het kader van het fysiek ontlasten is bij CAO bepaald dat w erknemers die bij aanvang \nvan het vakantiejaar de 45 -jarige leeftijd hebben bereikt wordt één extra vakantiedag \nper jaar, dat wil zeggen 7,2 uur toegekend; bij 50 jaar twee dagen, dat wil zeggen 14,4 \nuur; bij 55 jaar  drie dagen, dat wil zeggen 21,6 uur en bij 60 jaar vier dagen, dat wil \nzeggen 28,8 uur. Cumulatie met lid 7 van dit artikel is uitgesloten.  Aangegeven \nvakantiedagen /vakantie -uren zijn gebaseerd op een 36 -urige werkweek.  \n \nLid 10  \nArbeidsongeschikte werknemers bouwen nog vakantiedagen op, deze CAO volgt hierin de \nwettelijke bepaling. Daarbij is er verschil tussen medewerkers die arbeids ongeschikt \nwaren voor 1 januari  2012 en medewerkers die arbeidsongeschikt  zijn geworden na 1 \njanuari 2012.  \n \n \nArtikel 11  Vakantiebijslag  \n \nLid 1  \nIedere werknemer heeft recht op een vakantiebijslag van 8% van het totale jaarloon, \nberekend over de periode van 1 juni tot en met 31 mei, uiterlijk te betalen in de maand \njuni.   \n \nLid 2  \nDe werknemer die op 1 juni van enig jaar nog niet gedurende een vol jaar bij dezelfde \nwerkgever in dienst is of van wie het dienstverband tussentijds is beëindigd, heeft recht \nop een tijdsevenredig deel van de vakantiebijslag, zoals bedoeld in dit artikel.  \n \n \nArtik el 12  Arbeidsongeschiktheid  \n \nLid 1  \nWerknemers die door ziekte of ongeval niet in staat zijn hun arbeid te verrichten, dragen \ner zorg voor dat dit op de eerste dag van hun arbeidsongeschiktheid voor aanvang van \nde normale werktijd  aan hun werkgever wordt gemeld.  \n \nLid 2  \nWerkgever heeft het re cht om bij de 4e, de 5e en de 6e ziekmelding, gedurende een \nkalenderjaar, telkens ten hoogste één wachtdag in te houden.  \nDe werknemer die de arbeid gedurende enig vakantiejaar niet wegens \narbeidsongeschiktheid heeft verzuimd, krijgt na afloop van dat jaar recht op een extra \nvakantiedag, dat wil zeggen 7,2 extra vakantie uren.  \n \nLid 3  \nIndien de werknemer ten gevolge van ziekte of ongeval geheel of gedeeltelijk verhinderd \nis zijn werkzaamheden te verrichten, is de werkgever verplicht gedurende 52 weken aan \nde werknemer het voor betrokkene geldende bruto  salaris door te betalen.  In de hierop \nvolgende 52 weken van ziekte is de werkgever verplicht 70% van het voor betrokkene \ngeldende bruto  salaris door te betalen."
  },
  {
    "page": 12,
    "ocr_used": false,
    "text": "12 \n Lid 4 \nDe in dit artikel genoemde aanspraken zijn n iet verschuldigd indien en voor zover:  \na. de werknemer zijn aanspraak op mogelijke wettelijke uitkeringen als bedoeld in \nde vorige leden, niet heeft of verliest ten gevolge van eigen opzet of schuld.  \nb. de werknemer ter zake van zijn arbeidsongeschiktheid dan wel uit hoofde van een \nhem overkomen ongeval, een vordering tot schadevergoeding kan doen gelden \njegens derden. In dat geval zal de werkgever het in lid 3 bedoelde nettosalaris, \nrespectievelijk de in lid 4 bedoelde aanvulling beta len bij wijze van voorschot op \nde schadevergoeding. De werknemer is verplicht op een daartoe strekkend \nverzoek van de werkgever zijn recht op schadevergoeding ten bedrage van het \nvoorschot aan de werkgever over te dragen door tekening van een akte van \ncessie. Na de in de vorige volzin bedoelde cessie kunnen de voorschotten niet \nmeer worden teruggevorderd.  \n \nLid 5  \nDe door ziekte of ongeval arbeidsongeschikte werknemers zijn verplicht zich te \nonderwerpen aan de medische en lekencontrole die krachtens de Ziekte wet en de Wet \nWerk en Inkomen naar Arbeidsvermogen  wordt uitgeoefend. Bij niet voldoening aan de \nverplichtingen bedoeld in dit lid, vervalt iedere aanspraak die aan dit artikel kan worden \nontleend.  \n \nLid 6 \nEventuele wettelijke uitkeringen in verband met de arbeidsongeschiktheid worden in \nmindering gebracht op het loon.  \n \nLid 7  \nCAO partijen zullen gezamenlijk een collectieve werknemersverzekering afsluiten voor \naanvulling van het loon voor het WIA -gat en bij arbeidsongeschiktheid van minder dan \n35%. De kost en van de premie voor deze verzekering zullen gelijkmatig worden verdeeld \ntussen werkgever en werknemer. Het is een werknemer toegestaan, door middel van het \nondertekenen van een afstandsverklaring, af te zien van deze verzekering. Deze \nverzekering is inge gaan op  1 janua ri 2007 . \n \n \nArtikel 13  Uitkering bij overlijden  \n \nLid 1  \nDe werkgever is verplicht aan de nagelaten betrekkingen van de werknemer over de \nperiode vanaf de dag van overlijden tot en met de laatste dag van de tweede maand na \nde maand waarin het overlijden plaatsvond, een uitkering te verlenen ten bedrage van \nhet loon, dat de werknemer laatstelijk rechtens toekwam.  \n \nLid 2  \nVoor de toepassing van dit artikel worden onder nagelaten betrekkingen verstaan de \nlangstlevende der echtgenoten van wie de  werknemer niet duurzaam gescheiden leefde, \ndan wel de daarmee op grond van een wettelijk voorgeschreven ziekte - of \narbeidsongeschiktheidsverzekering ter zake van de uitkering bij overlijden gelijkgestelde \npersoon, of bij ontstentenis van deze de minderjar ige wettige of natuurlijke kinderen.  \n \nAls echtgenoten worden mede aangemerkt niet gehuwde personen van verschillend of \ngelijk geslacht, die duurzaam een gezamenlijke huishouding voeren, tenzij het betreft \npersonen tussen wie bloedverwantschap in de eerste of tweede graad bestaat. Voorts is \nbepaald dat van een gezamenlijke huishouding slechts sprake kan zijn, indien twee"
  },
  {
    "page": 13,
    "ocr_used": false,
    "text": "13 \n ongehuwde personen gezamenlijk voorzien in de kosten van de huishouding, dan wel op \nandere wijze in elkaars verzorging voorzien.  \n \n \nArtikel  14 Loon bij vervanging  \n \nLid 1  \nEen werknemer heeft bij tijdelijke vervanging van een werknemer, nadat de vervanging \n2 maanden heeft geduurd en zolang de vervanging duurt, recht op een \nvervangingstoeslag.  \n \nLid 2  \nDe vervangingstoeslag is gelijk aan het verschil tussen het CAO -garantieloon voor 23 -\njarigen dat geldt voor de waar te nemen functie en het CAO -garantieloon voor 23 -jarigen \ndat geldt voor de huidige functiegroep van de vervangende werknemer.  \n \n \nArtikel 15  Buitengewoon verlof  \n \nLid 1  \nIn geval van verzuim wordt, mits hiervan tijdig mededeling is gedaan, aan werknemers \nhet loon doorbetaald in de hierna te noemen gevallen en tot de daarbij vermelde \nmaximum duur, mits wat begrafenissen, huwelijken e n dergelijke  betreft de plechtigheid \nwordt bijgewo ond en op die dagen gewoonlijk arbeid wordt verricht.  \na. bij ondertrouw van de werknemer gedurende een dag;  \nb. bij huwelijk van de werknemer en bij overlijden van niet inwonende buiten de \nplaats van vestiging van de werknemer woonachtige kinderen, gedurende twee  \ndagen;  \nc. De werknemer heeft recht op verlof met behoud van loon voor een korte, naar \nbillijkheid te berekenen tijd, wanneer hij zijn arbeid niet kan verrichten wegens   \nhet overlijden van de echtgeno(o)t(e) of van een inwonend kind van de \nwerknemer ; \nd. bij het overlijden van kinderen, voor zover niet bedoeld onder b. en c.  van dit lid, \nde ouders, schoonouders of grootouders van de werknemer, aangehuwde \nkinderen, broers en zusters, zwagers of schoonzusters van de werknemer, \ngedurende een dag;  \ne. bij huwelijk van ei gen-, pleeg - of stiefkinderen, ouders en schoonouders, broers \nen zusters, zwagers en schoonzusters, grootouders en kleinkinderen, gedurende \neen dag;  \nf. bij bevalling van de echtgenote, gedurende twee dagen; \ng. voor het afleggen van examens van bedrijfsgebonden c ursussen: tenminste de \ntijd die hiervoor nodig is;  \nh. ingeval van noodzakelijke medische behandeling, gedurende de werkelijke \nbenodigde tijd tot ten hoogste een dag, voor zover de behandeling niet buiten de \nwerktijd kan geschieden. De noodzakelijke medische b ehandeling dient zoveel \nmogelijk buiten werktijd te geschieden;  \ni. voor het zoeken naar een nieuwe werkgever na opzegging van de \ndienstbetrekking door de werkgever, indien de werknemer tenminste gedurende \nzes weken onmiddellijk aan de opzegging voorafgaand on afgebroken bij de \nonderneming in dienst is geweest, 5 uren opeenvolgend of bij gedeelten;  \nj. bij vervulling van een van overheidswege zonder geldelijke vergoeding opgelegde \npersoonlijke verplichting  (tenzij het een taakstraf betreft ), de werkelijke \nbenodigde tijd tot ten hoogste 4,5 uur;  \nk. bij een 25 -jarig huwelijk en een 25 -jarig dienstjubileum, gedurende 2 werkdagen;"
  },
  {
    "page": 14,
    "ocr_used": false,
    "text": "14 \n l. bij een 40 -jarig huwelijk en een 40 -jarig dienstjubileum, gedurende 2 dagen;  \nm. bij een 25 -, 40-, 50-jarig huwelijksjubileum van ouders of  schoonouders, \ngedurende een dag;  \nn. voor het regelen van eerste opvang bij ziekte van eigen -, pleeg - of stiefkinderen \ntot en met de 12 -jarige leeftijd, gedurende maximaal 2 dagen per jaar.  \no. na overleg van de officiële documenten kan de werknemer bij de werkge ver een \naanvraag indienen voor adoptieverlof. De voorwaarden zoals in de wet \naangegeven dienen daarbij als leidraad. Adoptieverlof met behoud van loon via de \nUWV kan voor een periode van maximaal 4 weken worden aangevraagd.  \np. Met betrekking tot zorgverlof he bben CAO partijen afgesproken de wettelijke  \nloondoorbetalingnorm  van 70% te hanteren.  \n \nLid 2  \nVoor het bijwonen van algemene vergaderinge n, indien de werknemer deel uitmaakt van \neen der hogere bondsorganen of afgevaardigde is van een afdeling, zal tot een m aximum \nvan drie dagen in een kalenderjaar en voor zover de eisen van de onderneming dit \ntoelaten, bijzonder verlof met behoud van loon worden verleend.  \n \nLid 3  \nEen werknemer heeft recht op verlof zonder behoud van loon voor de bijwoning van \nvergaderingen van organen en commissies van publiekrechtelijke lichamen, indien hij \nvan zulk een orgaan of commissie deel uitmaakt.  \n \nLid 4  \nVoor het bijwonen van vormings - en scholingscursussen van werknemersorganisaties, \ntenzij de eisen van de onderneming zich hiertegen verzet , zal aan de werknemer met \nbehoud van loon maximaal 5 dagen, waarvan 3 maximaal aaneengesloten, verzuim \nworden toegestaan, indien het verzoek van de werknemer wordt ondersteund door een \nschriftelijke verklaring van eerdergenoemde werkn emersorganisaties dat deelname van \nde werknemer aan de cursus wenselijk moet worden geacht.   \n \nLid 5  \nVoor toepassing van het bepaalde in lid 1 wordt huwelijk gelijkgesteld aan duurzame \nsamenlevingsvormen die van tevoren aan de werkgever kenbaar zijn gemaakt . \n \nLid 6  \nCalamiteitenverlof - In geval van een calamiteit, waaronder acuut levensgevaar of \nplotseling optredende ernstige ziekte van de echtgeno(o)t(e), ouders, stiefouders, \nschoonouders, kinderen, stief -, pleeg - of aangehuwde kinderen, heeft de werknemer \nrecht op doorbetaling van het loon .  \n \nLid 7  \nPalliatief verlof - Werknemer heeft recht op palliatief verlof, hetgeen betekent 10 dagen \nbetaald verlof voor de zorg voor familie in de eerste graad (echtgenoot, echtgenote, \nouders, kinderen, broers en zussen) i n zijn/haar laatste levensfase.  De wettelijke \nloondoorbetalingnorm van 70% wordt hierbij gehanteerd."
  },
  {
    "page": 15,
    "ocr_used": false,
    "text": "15 \n Artikel 16  Functieprofielen, lonen en loontabellen  \n \nLid 1  \nDe CAO -lonen en de feitelijk betaalde lonen word en met ingang van 1 februari 2015  \nverhoogd met 1,5%. \n \nDe CAO lonen en de feitelijk  betaalde lonen wo rden met ingang van 1 augustus 2015  \nverhoogd met 1,5%. \n \nLid 2 \nMedewerkers hebben jaarlijks recht op het volgen van twee scholingsdagen via CKO, \nwelke voor 100% worden doorbetaald door de wer kgever.  \n \nLid 3  \nVoor medewerkers die gemiddeld 12 uur per week of minder werken is h et toegestaan \neen all -in uurloon  af te spreken.  \n \nLid 4  \nMet ingang van 1 januari 2000 zijn de in lid 10 genoemde functieprofielen, de daaraan \ngekoppelde vereisten m et betrekking tot  taakgebieden, vaardigheden en cursussen en de \ndaarbij behorende lonen van toepassing. Werkgevers en werknemers dienen schriftelijk \nte zijn overeengekomen in welk functieprofiel zij, gezien hun ervaring en opleiding, \nworden geplaatst en het d aarbij behorende loon. Voorwaarde is dat een werknemer niet \nteruggaat in loon naar aanleiding van de functieprofielplaatsing.  \n \nLid 5 \nWerkgever is verplicht minimaal 1 maal per jaar met zijn medewerkers een \nfunctioneringsgesprek te houden. In dit gesprek is  naast het bespreken van het \nfunctioneren en de indeling van de medewerker in een functiegroep ook het bespreken \nvan een persoonlijk opleidingsplan een verplicht ond erwerp . \n \nLid 6 \nAan doorstroming in functieprofielen zijn verplichte cursussen verbonden.  \n \nLid 7 \nIndien een werknemer wordt geplaatst in een functieprofiel waarvan hij/zij de daarbij \nvereiste cursussen nog niet (allemaal) heeft gedaan, plannen werkgever en werknemer \nin onderling overleg de termijn waarbinnen werknemer de cursus(sen) alsnog kan \nvolgen. Alle afspraken hieromtrent dienen schriftelijk te worden vastgelegd.  \n \nLid 8 \nIndien binnen de onderneming geen mogelijkheid bestaat een  eerste AGF \nversleidinggevende of AGF versmanager te plaatsen, vindt geen doorstroming plaats in \ndeze functies.  \n \nLid 9 \nIndien partijen niet tot overeenstemming kunnen komen, dienen zij zich te wenden tot \nde commissie Arbeidsvoorwaarden voor een bindende uitspraak. Zowel werkgever als \nwerknemer heeft het recht zich tot de commissie te wenden.  \n \nLid 10 F uncti eprofielen  \nEen extra aanvulling op de omschrijving van de functie en een opsomming van de \nbijbehorende competenties is opgenomen in de bijlage. Tevens is in deze bijlage terug te"
  },
  {
    "page": 16,
    "ocr_used": false,
    "text": "16 \n lezen welke cursusmogelijkheden er zijn om aan de vereiste competenties \n(kenn isvaardigheden) te kunnen voldoen.  \n \nAanloopschaal  \nDe aanloopschaal is bedoeld voor nieuwe medewerkers in de branche, zonder enige \nervaring of branchekennis. Nieuwe m edewerkers verblijven maximaal 3  maanden in deze \nfunctieschaal.  In deze periode dienen de c ompetenties verworven te worden welke \ndoorstroom naar functiegroep A mogelijk maakt.  \n \nVerkoopassistent (A):  \nDe verkoopassistent is in opleiding, voert een beperkt aantal activiteiten uit in de winkel \nalsmede productiewerkzaamheden, en heeft contact met de  klant. Zijn/haar taken, \nverantwoordelijkheden en bevoegdheden zijn operationeel van aard.  \nDe verkoopassistent wordt ingedeeld in functiegroep A en gaat na maximaal 12 maanden \nover naar functiegroep B, indien aan de daartoe behorende competenties voor 80%  \nwordt voldaan.  \n \nAGF versadviseur (B):  \nDe AGF versadviseur heeft een breed, meest uitvoerend, takenpakket in de winkel. Het \ncontact met de klant is erg belangrijk. Zijn/haar taken, verantwoordelijkheden en \nbevoegdheden zijn operationeel van aard. Voor het uitvoeren van de werkzaamheden is \neen bepaalde mate van vakkennis nodig en vaardigheden op het gebied van snijkeuken \nen kookkeuken. De AGF versadviseur wordt ingedeeld in functiegroep B.  \n \nAGF versspecialist (C):  \nDe AGF versspecialist is een medewerker met veel ervaring in de winkelpraktijk. \nZijn/haar taken, verantwoordelijkheden en bevoegdheden zijn voornamelijk operationeel \nvan aard op het gebied van het verkoop - en productieproces. De AGF versspecialist \nverricht werkzaamheden waarvoor een hoge graad v an vakbekwaamheid nodig is op het \ngebied van maaltijdadvisering.  \n \nAGF versleidinggevende (D):  \nDe AGF versleidinggevende voert het bedrijfsbeleid uit en geeft leiding aan medewerkers. \nHij/zij voert ook zelfstandig verkooptaken uit. Haar/zijn taken, bevoegdh eden en \nverantwoordelijkheden zijn zowel tactisch als operationeel van aard. Voor het uitvoeren \nvan de werkzaamheden worden eisen gesteld ten aanzien van uitgebreide vakkennis en \nleidinggeven. De uiteindelijke verantwoordelijkheid ten aanzien van managemen ttaken \nligt bij een naast hogere in functie.  \n \nAGF versmanager (E):  \nEen AGF versmanager voert het beheer over een klein - of middelgroot onderdeel \n(vestiging) van een filiaalbedrijf. Hij/zij voert het ondernemingsbeleid uit, geeft leiding \naan de medewerkers  en voert ook verkoopteken uit. Haar/zijn taken, \nverantwoordelijkheden en bevoegdheden zijn voornamelijk tactisch, strategisch en \noperationeel van aard.  \n \nLid 11 Brancheprojecten  \nDe sociale partners in de AGF detailhandel besturen gezamenlijk het AGF Centru m voor \nKennis en Ontwikkeling (CKO) dat zich heeft gevestigd in Ede. De belangrijkste functie \nvan dit centrum is te fungeren als uitvoeringsorganisatie van de besluiten die worden \ngenomen door het Sociaal Fonds AGF, waarvoor alle werkgevers die onder de \nwerkingssfeer vallen van de arbeidsvoorwaarden cao, een percentage van hun loonsom \nafdragen. Alle projecten die door AGF CKO worden uitgevoerd hebben een relatie met het \nbevorderen van het vakmanschap en het ondernemerschap in de branche, alsmede op"
  },
  {
    "page": 17,
    "ocr_used": false,
    "text": "17 \n het gebi ed van duurzame inzetbaarheid en vitaliteit. Bovendien vergoedt het fonds voor \n50% de opleidingskosten die bedrijven maken om hun medewerkers te scholen. Alle \ninformatie over de activiteiten en de projecten van AGF CKO zijn te vinden op de \nwebsite: www.agfcko.nl . \n \nLid 14  Functiejaren  \nMet betrekking tot de functiejaren hebben CAO partijen een aanpassing afgesproken. \nVoor medewerkers,  die in dienst zijn getreden vanaf 1 januari 2011, gelden de nieuwe \nfunctiejaren.  \n \nArtikel 17  Werkkostenregeling  \n \nSociale Partners hebben afgesproken om de fiscale mogelijkheden rondom de \nwerkkostenregeling binnen de branche, positief, onder de aandacht te brengen. De \nwerkkostenregeli ng betekent voor werknemers per saldo dat de werkkosten uit het \nbrutoloon worden betaald. Het betreft dan een bedrag van maximaal €300 per \nwerknemer (met een maximum van 1,4% van het totale fiscale loon ) als onbelaste \nvergoeding/verstrekking.  \n \nDeze onbel aste vergoeding kan voor meerdere doeleinden worden aangewend, o nder \nandere:  \n• reiskostenvergoeding ; \n• fietsenplan (of elektrische scooter ); \n• fitness ; \n• vakbondscontributie . \n \n \nArtikel 18  Beëindiging dienstverband  \n \nLid 1  \nHet opzeggen van een dienstverband voor bepaalde tijd heeft met ingang 1 januari 2015 \nandere voorwaarden gekregen. Deze CAO volgt hierin de wettelijke bepalingen.  \n \n \n \nLid 2  \nBij opzegging van het dienstverband door werkgever of werknemer dienen de geldende \nwettelijke bepalingen in het Burgerlijk Wetboek ter zake van opzegging en beëindiging \nvan het dienstver band in acht te worden genomen.  \n \nLid 3  \nOpzegging geschiedt wederz ijds schriftelijk.  \n \nLid 4  \nDe opzegging mag niet plaatsvinden als gevolg van het enkele feit dat de werknemer als \n(kader) lid van een werknemersorganisatie staat ingeschreven.  \n \nLid 5  \nCao-partijen beogen middels herverzekering uitvoering te geven aan handhaving van de  \nhuidige hoogte en duur van de WW in het derde WW -jaar, zoals is opgen omen in het  \nsociaal akkoord van 2013 en in de brief van 11 juli 2014 van de STAR. Bij de uitwerking  \nzal het advies van de SER uitgangspunt zijn,  alsmede de elementen die de STAR heeft \nopgenomen in de brief van 11 juli 2014.  Elementen zijn onder andere: fin anciering op"
  },
  {
    "page": 18,
    "ocr_used": false,
    "text": "18 \n basis van  een 50/50 verdeling tussen werkgevers  en werknemers, benodigde financiële \nruimte die uit de lagere publieke financiering komt (m.a.w. maximale kosten zijn huidige \nWW-premiekosten) en uitvoerbaarheid.  \n \n \n \nArtikel 19 Commissie Arbeidsvoorwaarden  \n \nLid 1  \na. partijen stellen een Commissie Arbeidsvoorwaarden in, bestaande uit 4 leden en 4 \nplaatsvervangende leden, waarvan 2 leden en 2 plaat svervangende leden te \nbenoemen door de in deze overeenkomst participerende werkgeversorganisati es \nen 2 leden en 2 plaatsvervangende leden door de in deze overeenkomst \nparticiperende werknemersorganisaties.  \nb. Het doel van de Commissie is, middels een snelle behandeling bij vraagstukken \nwelke betrekking hebben op deze CAO, een onafhankelijk advies ui t te brengen. \nVoordeel is dat een onafhankelijk (niet bindend) advies wordt verkregen zonder \ntussenkomst van een rechter.  \n \nLid 2  \nDe commissie kiest uit haar midden een voorzitter en een secretaris, zodanig dat deze \nfuncties over beide partijen worden verde eld. \n \nLid 3  \nDe taak van de commissie bestaat uit:  \na. het op verzoek van een werkgever en/of werknemer verlenen van dispensatie van \nhet in deze CAO bepaalde, mits een dergelijk verzoek schriftelijk en gemotiveerd \nwordt ingediend;  \nb. het geven van advies over alle zaken die haar in deze CAO ter behandeling zijn of \nzullen worden opgedragen;  \nc. het desgewenst geven van advies omtrent de uitleg en/of de toepassing van deze \nCAO aan participerende organisaties, alsmede aan iedere werkgever of werknemer \nals bedoeld in a rtikel 1. Een verzoek om advies dient schriftelijk bij de commissie \nte worden gedaan;  \nd. het behandelen bij wijze van advies van geschillen omtrent de uitleg en/of de \ntoepassing van deze CAO, indien partijen betrokken bij het geschil daarom \nschriftelijk verzo eken.  \n \nLid 4  \nTot de taak van de Commissie Arbeidsvoorwaarden behoort mede het in behandeling \nnemen van geschillen over de indeling in functies, zoals geregeld in artikel 11, indien een \nof beide partijen, betrokken bij het geval, daarom schriftelijk verzoek t. Geschillen kunnen \nworden voorgelegd door zowel betrokkenen als door hen vertegenwoordigende \norganisaties.  \n \n \nLid 5  \nIndien slechts één partij zich richt tot de Commissie met een vraag en/of \nprobleemstelling, zal de wederpartij hiervan op de hoogte worden gebracht. Deze wordt \nin de gelegenheid gesteld te reageren alvorens de Commissie uitspraak doet.  \n \nLid 6"
  },
  {
    "page": 19,
    "ocr_used": false,
    "text": "19 \n a. De beslissing van de Commissieleden dient unaniem te zijn alvorens een advies \nkan worden uitgebracht. Indien de beslissing niet unaniem is, zal deze uitkomst \nworden uitgebracht naar betreffende partijen.  \nb. Partijen verplichten zich geen gerechtelijke procedure aan te spannen betreffende \ngeschillen als vermeld in dit artikel, alvorens van de Commissie \nArbeidsvoorwaarden een advies te hebben gevraagd.  \nLid 7 \nDe Commissie Arbeidsvoorwaarden is gevestigd aan het Prins Mauritsplein 1a, 2582 NA \nte Den Haag.  \n \nArtikel 20  Werkgelegenheid  \n \nOp bedrijfstakniveau zal regelmatig, doch tenminste 1 maal per jaar, tussen partijen \nbetrokken bij deze collectieve arbeidsovereenkomst overleg plaatsvinden over de \neconomische vooruitzichten van de bedrijfstak ten aanzien van in het bijzonder de \nwerkgelegenheid. Dit overleg heeft tot doel informatie te verstrekken teneinde de \nwerkgelegenheidsontwikkeling te  kunnen volgen.  \n \nArtikel 21  Overgangsbepaling  \n \nBestaande afspraken en rechtens geldende regelingen blijven, voor zover zij in gunstige \nzin van het bepaalde in deze collectieve arbeidsovereenkomst afwijken, gehandhaafd \nvoor de werknemers die op de datum van  inwerkingtreding van deze overeenkomst in \ndienst van de werkgever te zijn.  \n \n \nArtikel 22  Pensioen  \n \nMet ingang van 1 januari 2015 is de aanvullende pensioenregeling voor de AGF \nDetailhandel komen te vervallen. Informatie met betrekking tot de reguliere \npensioenregeling voor de AGF Detailhandel is te lezen in de bijlage.  \n \n \nArtikel 23  Sociaal Fonds  \n \nTen aanzien van het Sociaal Fonds hebben partijen een aparte collectieve \narbeidsovereenkomst afgesloten. Onder het Sociaal Fonds valt ook het CKO. Een \nomschrijving van all e zaken met betrekking tot het Sociaal F onds treft u in de bijlage . \n \n \nArtikel 2 4 Looptijd der overeenkomst  \n \nDe looptijd van  de CAO zal zijn van 1 april 2014  tot en met 31 maart 2016. \nIndien geen der partijen uiterlijk drie maanden voor het tijdstip waarop deze \novereenkomst eindigt per aangetekend schrijven te kennen geeft dat zij deze \novereenkomst wenst te beëindigen, zal zij geacht worden telkens voor 1 jaar te zijn \nverlengd."
  }
]