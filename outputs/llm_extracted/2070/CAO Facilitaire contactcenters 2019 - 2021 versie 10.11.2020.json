{
  "General information": [
    "Collectieve Arbeidsovereenkomst   Facilitaire Contactcenters      1 oktober 2019  –  31 december  2021",
    "Artikel 3  Looptijd Deze cao heeft een looptijd van 27 maanden en wordt aangegaan voor de periode van 1 oktober 2019 tot en met 31 december 2021 en eindigt van rechtswege, zonder dat enigerlei opzegging vereist zal zijn."
  ],
  "Wage information": [
    "Gevolgen CAO voor tariefstelling facilitaire contactcenters Het Junior – Medior - Senior model leidt per 1 januari 2021 tot een verhoging van de gemiddelde salariskosten voor agenten van 2.5%, waarbij het Wettelijk Minimum Loon (WML) als basis geldt. Deze verhoging is exclusief de verhoging van het WML met 0.29% per 1 januari 2021. Dit aangevuld met de thuiswerkvergoeding en de eenmalige bonus, uit te keren in januari 2021, zal leiden tot een stijging van de agentkosten. De werkgevers verplichten zich ertoe zich in te spannen om deze extra kosten met hun opdrachtgevers te bespreken en niet ten laste te brengen van overige primaire en secundaire arbeidsvoorwaarden van de werknemer.",
    "Uursalaris 1/173.33 deel van het bruto maandsalaris bij een normale arbeidsduur.",
    "Artikel 13  Toekenning van de salarisschaal en inschaling 1. Voor de toekenning van één van de salarisschalen uit de salaristabel, zoals opgenomen in Bijlage 2 is het niveau van de functie van Medewerker bepalend. Voor de vaststelling van dit niveau wordt gebruik gemaakt van een systematiek van Niveau Onderscheidende Kriteria (Bijlage 3). Het loongebouw bestaat uit zes niveaus met ieder een minimum/maximum bandbreedte. 2. Het salaris binnen de salarisschaal wordt vastgesteld in overeenstemming met een positie binnen de voor de Medewerker geldende salarisschaal. Voor de in dienst tredende Medewerker die niet onder wettelijke jeugdloon regeling valt, vindt inpassing in beginsel plaats op het beginsalaris van de schaal. Bij de feitelijke inpassing kan rekening worden gehouden met de ervaring in soortgelijke functies 3. De salarisschalen met de daarin voorkomende bruto maandsalarissen gelden bij een normale arbeidstijd, zoals genoemd in artikel 8.1 van deze cao. Voor de deeltijd Medewerker worden deze bedragen naar evenredigheid vastgesteld. 4. Het salaris van de Medewerker die nog niet over de kundigheden en de vaardigheden beschikt die voor de volledige uitoefening van het functieniveau zijn vereist, kan gedurende een inwerkperiode van maximaal 6 maanden binnen het loongebouw worden ingedeeld in één niveau lager dan het niveau zoals de functie is vastgesteld op basis van de systematiek van de Niveau Onderscheidende Kriteria (Bijlage 3). Het salaris van de Medewerker zal na de inwerkperiode van maximaal 6 maanden worden ingedeeld in de voor zijn functie van toepassing zijnde salarisschaal.  5. Uitgangspunt tijdens de inwerkperiode van maximaal 6 maanden is dat alle gewerkte uren ook daadwerkelijk worden uitbetaald als gewerkte uren. 6. Werkgever kan conform artikel 27c WOR-afspraken maken met het medezeggenschapsorgaan of andere medewerkersvertegenwoordiging over het al dan niet uitbetalen van trainingsuren op het moment dat de training niet wordt afgerond of de werkzaamheden na afronding van de training niet daadwerkelijk worden aangevangen. Deze overeenkomst kan alleen worden geeffectueerd onder de voorwaarde dat er voor aanvang van een training tijdens de inwerkperiode met medewerker een opleidingsovereenkomst is afgesloten.  Artikel 13 is geldig van 1 oktober 2019 t/m 31 december 2020. Artikel 13A is geldig vanaf 1 januari 2021.",
    "Artikel 13A   Junior – Medior – Senior model  1. De Werkgever hanteert een Junior – Medior – Senior model voor de Medewerkers. Op basis van dit model worden Medewerkers ingedeeld als Junior, Medior of Senior en kunnen zij doorgroeien naar respectievelijk Medior of Senior indien zij voldoen aan de voor dat niveau vereiste voorwaarden, zoals opgenomen in lid 2. 2. Het Junior – Medior – Senior model behelst minimaal de volgende kenmerken:    Junior Medewerker start binnen de functie   Kenmerken:  • geen of weinig ervaring in de functie • training en (intensieve) begeleiding nodig • bevindt zich in leercurve m.b.t. basis vaardigheden voor de functie  Medior Medewerker beschikt over relevante ervaring voor de functie en heeft zich in positieve zin ontwikkeld  Kenmerken: • beschikt over minstens 12 maanden of meer relevante ervaring; • presteert boven norm, dat wil zeggen, is bij laatste beoordeling beoordeeld met een 4 of hoger o.b.v. een 5-puntschaal; • heeft zich aantoonbaar ontwikkeld op de gestelde competenties (persoonlijke, vaktechnische, en gedragscompetenties, KPI’s) die bijdragen aan de groei/performance van het team en de organisatie; • er is nog ruimte voor verdere groei en ontwikkeling en/of verdieping/uitbreiding van werkzaamheden of verantwoordelijkheden.  Senior Medewerker is volledig vak-volwassen in de functie en heeft aantoonbaar verdere groei en ontwikkeling laten zien (bijv. door uitbreiding of verdieping van werkzaamheden of verantwoordelijkheden) en levert daarmee consistent een positieve bijdrage aan de performance van het team  Kenmerken: • beschikt over minstens 24 maanden of meer relevante ervaring • presteert boven norm, dat wil zeggen, is bij laatste beoordeling beoordeeld met een 4 of hoger o.b.v. een 5-puntschaal; • heeft aantoonbaar verdere groei en ontwikkeling laten zien op additionele competenties (persoonlijke, vaktechnische, en gedragscompetenties, KPI’s) en levert daarmee consistent een positieve bijdrage aan de groei/performance van het team en de organisatie.   3. Met de invoering van het Junior – Medior – Senior model wordt tevens de hieronder opgenomen salaristabel ingevoerd, welke is gekoppeld aan het Wettelijk Minimumloon (WML). De salaristabel geeft de minimale salarissen weer die Werkgevers dienen te betalen, los van eventuele toeslagen.  Positie Minimum salaris Junior 101,5% van het WML Medior 103,5% van het WML Senior 105,5% van het WML  4. De salaristabel geeft de minimum salarissen weer. Het staat Werkgever vrij om (bijvoorbeeld) op basis van complexiteit van het project, additionele werkzaamheden en verantwoordelijkheden, flexibiliteit of andere aspecten, een hoger salaris toe te kennen aan haar Medewerkers.",
    "Artikel 14   Functiewaardering Artikel 14.1  Inschaling projecten / functies 1. De inschaling van projecten van opdrachtgevers / functies geschiedt op individueel Werkgever niveau. 2. Bij inschaling hanteert werkgever de Niveau Onderscheidende Kriteria (Bijlage 3) waarbij de verantwoordelijkheid van de toetsing van de projectindeling bij het betreffende medezeggenschapsorgaan of andere werknemersvertegenwoordiging ligt binnen ieder afzonderlijke Werkgever.  Artikel 14.2   Geschillen 1. In geval van een geschil over een functiewaardering, projectindeling dan wel over de uitleg en toepassing van de Niveau Onderscheidende Kriteria zoals opgenomen in Bijlage 3, wordt het geschil voorgelegd aan de bezwarencommissie functiewaardering van de betreffende individuele Werkgever. 2. De bezwarencommissie functiewaardering brengt een bindend advies uit. 3. De bezwarencommissie functiewaardering bestaat uit 3 leden, te weten: - Een vertegenwoordiger van betreffende individuele Werkgever; - Een vertegenwoordiger namens de Medewerkers van betreffende individuele Werkgever (vanuit medezeggenschapsorgaan, andere werknemersvertegenwoordiging of, bij ontbreken hiervan, vanuit een van de Vakorganisaties); - Een onafhankelijke derde die benoemd wordt door bovengenoemde twee vertegenwoordigers gezamenlijk.  Artikel 14 is geldig van 1 oktober 2019 t/m 31 december 2020.  Artikel 14A is geldig vanaf 1 januari 2021",
    "Artikel 14A   Indeling Medewerkers  1. De Werkgever zorgt dat de Medewerkers worden ingedeeld in het Junior – Medior - Senior model zoals opgenomen in artikel 13 van deze cao. De wijze waarop deze indeling plaatsvindt dient te worden afgestemd met het medezeggenschapsorgaan of andere werknemersvertegenwoordiging. Als geen akkoord wordt bereikt met het medezeggenschapsorgaan of andere werknemersvertegenwoordiging over de wijze van indeling, vindt de indeling plaats op basis van anciënniteit. 2. Werkgevers hebben tot uiterlijk 31 maart 2021 de tijd om de Medewerkers die op 31 december 2020 werkzaam waren, onder te brengen in het Junior - Medior - Senior model. Salarisaanpassingen als gevolg van het invoeren van het Junior - Medior - Senior model dienen (met terugwerkende kracht) met ingang van 1 januari 2021 te worden doorgevoerd. Voor nieuwe Medewerkers wordt het Junior - Medior - Senior model met ingang van 1 januari 2021 direct ingevoerd.",
    "Artikel 15  Uitbetaling maandsalaris Het maandsalaris wordt uiterlijk op de 25e dag van de kalendermaand overgeschreven op een door de Medewerker aan te wijzen bankrekening.",
    "Artikel 16  Individuele salarisaanpassing  1. Minimaal één keer per jaar vindt er een beoordeling van het functioneren van de Medewerker plaats. Als een Medewerker minimaal 75% van de bij de afzonderlijke Werkgever van toepassing zijnde maximale beoordelingsscore behaalt, ontvangt de Medewerker in ieder geval een beoordelingsverhoging van 1,75%. Voornoemde beoordelingsverhoging vindt plaats onder de voorwaarde dat het maximum van de schaal nog niet is bereikt.  2. De afzonderlijke Werkgever spreekt  met het medezeggenschapsorgaan of andere werknemersvertegenwoordiging een beoordelingssystematiek af. 3. Iedere afzonderlijke Werkgever zal op verzoek van een Medewerker toelichting geven op de uitwerking van de beoordelingssystematiek zoals deze binnen de betreffende Werkgever van toepassing is.   Artikel 16 is geldig van 1 oktober 2019 t/m 31 december 2020. Artikel 16ABC is geldig vanaf 1 januari 2021.",
    "Artikel 16B  Salarisaanpassing op grond van de beoordeling  1. Medewerkers komen jaarlijks in aanmerking voor een salarisaanpassing. De beoordeling op grond van artikel 16a dient als basis voor deze salarisaanpassing. 2. Werkgever hanteert de volgende formule om de salarisaanpassing van de Medewerker te bepalen:  Beoordelingsscore op vijf-puntsschaal /3,75  X  stijgingspercentage WML   Het stijgingspercentage WML gedurende jaar X wordt als volgt vastgesteld:  (WML op 31 december X-1/(WML op 31 december X-2)) – 1 X 100%  Voorbeeld 1 voor de salarisstijging voor het jaar 2021:    beoordelingsscore Medewerker: 3,75   WML op 31 december 2020: € 10,00   WML op 31 december 2019: € 9,80  Salarisstijging is 3,75/3,75  X  2,04 = 2,04%    Waarbij het stijgingspercentage WML als volgt is vastgesteld:  (10,00/9,80) – 1 X 100% = 2,04%  Voorbeeld 2 de salarisstijging voor het jaar 2021:    beoordelingsscore Medewerker: 4,25   WML op 31 december 2020: € 10,00   WML op 31 december 2019: € 9,80  Salarisstijging is 4,25/3,75  X  2,04 = 2,31%    Waarbij het stijgingspercentage WML als volgt is vastgesteld:  (10,00/9,80) – 1 X 100% = 2,04%  NB Vanwege de beoordelingsscore van 4,25, komt de Medewerker in aanmerking voor een promotie (mits aan de anciënniteitsvoorwaarde is voldaan). Als de Medewerker promoveert naar een Medior of Senior positie, dient het salaris ten minste gelijk te zijn aan de bij de (nieuwe) positie behorende ondergrens van 103,5% of 105,5% van het WML. Is dit niet het geval, dan dient het salaris naar dit minimum te worden opgehoogd.",
    "Artikel 17  Jeugdloon 1. Het staat de Werkgever vrij het jeugdloon toe te passen in plaats van het WML, voor zover dit wettelijk is toegestaan. De percentages genoemd in artikel 13A lid 3 zijn in dat geval van toepassing op het jeugdloon i.p.v. het WML. 2. Op de eerste dag van de maand waarin de Medewerker jarig is, wordt het loon aangepast aan de nieuwe leeftijd.",
    "Artikel 19  Jaarlijkse bruto uitkering Medewerkers die op 30 april 2012 in dienst waren bij een Werkgever en op wie dus artikel 17A van de cao Facilitaire Contactcenters 1 mei 2010 – 30 april 2012 van toepassing was, ontvangen een jaarlijkse bruto uitkering van 75 euro indien zij aansluitend bij deze Werkgever in dienst zijn gebleven. Deze jaarlijkse uitkering vindt gelijk plaats met de salarisbetaling over de maand januari. Een Medewerker heeft uitsluitend recht op voornoemde jaarlijkse bruto uitkering over het voorafgaande kalenderjaar als Medewerker op 1 januari van het kalenderjaar waarin de betaling verschuldigd is nog in dienst is. Werkgevers spannen zich in om de fiscale ruimte te gebruiken om deze uitkering zoveel mogelijk netto uit te keren.   Artikel 19 is geldig van 1 oktober 2019 t/m 31 december 2020. Daarna komt dit artikel te vervallen. Dit betekent dat de uitkering voor de laatste keer in januari 2021 over refertejaar 2020 zal worden uitgekeerd.",
    "Artikel 20  Variabele beloning De Werkgever kan boven op de salarissystematiek, zoals genoemd in Hoofdstuk 4.1, boven op het bedrijfseigen beloningssysteem, voor (groepen van) functies een systeem van variabele beloning toepassen indien het medezeggenschapsorgaan overeenkomstig artikel 27 lid 1 sub c van de Wet op de Ondernemingsraden of andere werknemersvertegenwoordiging instemming aan dat systeem van variabele beloning heeft gegeven.",
    "Artikel 26  Blijfbonus  Per 1 januari 2017 is de Wet tegemoetkomingen Loondomeinen in gegaan. Een onderdeel van deze wet is het Lage-inkomensvoordeel (hierna te noemen: LIV). Het LIV is een jaarlijkse tegemoetkoming voor een Werkgever in de loonkosten voor medewerkers met een laag inkomen. De Werkgever heeft recht op het Lage-inkomensvoordeel voor elke Medewerker onder de navolgende voorwaarden: - De medewerker heeft een gemiddeld uurloon van minimaal 100% en maximaal 125% van het wettelijk minimumloon voor werknemers van 22 jaar en ouder; - De medewerker heeft de AOW-gerechtigde leeftijd nog niet bereikt; - De werkgever betaalt de werknemer minimaal 1.248 verloonde uren per jaar.  Partijen hebben afgesproken dat een deel van het te ontvangen LIV in de vorm van een ‘blijfbonus’ terugvloeit naar de Medewerkers. Uitgangspunt daarbij is dat jaarlijks een eenmalige uitkering van 60% van het ten behoeve van de Medewerkers die voldoen aan de voorwaarden als genoemd in dit artikel (en dus in aanmerking komen voor de blijfbonus) toegekende bedrag aan de Medewerkers wordt toeberekend.  Als algemene regel houden Partijen aan dat de blijfbonus uiterlijk wordt uitgekeerd in de maand volgend op de maand waarin de Werkgever het LIV heeft ontvangen.   De Medewerker moet aan de volgende twee voorwaarden voldoen om in aanmerking te komen voor de blijfbonus: 1. De Medewerker is nog steeds in dienst bij het bedrijf op de 1e van de maand waarin de blijfbonus wordt uitbetaald.  2. De Medewerker is minimaal 6 kalendermaanden in het refertejaar in dienst geweest.  De berekening van de hoogte van het bedrag is afhankelijk van de volgende twee factoren en vindt pro rato plaats: - Het aantal volle kalendermaanden dat de Medewerker in het refertejaar heeft gewerkt (minimaal 6); - Het aantal uren dat aan de Medewerker in het refertejaar is verloond.  Jaarlijks maakt het bedrijf aan het medezeggenschapsorgaan of andere werknemersvertegenwoordiging inzichtelijk dat aan bovenstaande uitgangspunten met betrekking tot de verdeling (60%) van de LIV en de wijze van uitkeren is voldaan.  Op het moment dat  - als gevolg van maatregelen van de overheid het LIV wegvalt voor de Werkgever, of  - het bedrag aan LIV bij bedrijf materieel zodanig is dat de uitvoeringskosten niet meer in verhouding staan tot de baten gaan de Vakorganisaties en/of de WFC in gesprek over de afspraken in dit artikel.  Artikel 26 komt op 1 januari 2020 te vervallen. Dit betekent dat de blijfbonus voor de laatste keer in 2020 over refertejaar 2019 zal worden uitgekeerd.",
    "Artikel 31.9   Eenmalige uitkering  Aangezien het Junior – Medior - Senior model pas op 1 januari 2021 in werking treedt, zal de Werkgever de Medewerker een eenmalige uitkering toekennen over het jaar 2020 (refertejaar) van maximaal € 75,00. Voorwaarden die hierbij gelden zijn:  a) de Medewerker is op 1 januari 2021 minimaal 6 maanden werkzaam bij Werkgever,  b) het Bonusbedrag is o.b.v. fulltime dienstverband (40 uur per week) en zal naar rato worden verrekend over het gemiddeld aantal gewerkte uren per week over de laatste 6 maanden, en  c) het Bonusbedrag is bruto. Deze uitkering vindt gelijk plaats met de salarisbetaling over de maand januari 2021.",
    "Bijlage 2 Loongebouwen (geldig tot en met 31 december 2020)\n\nCAO Loongebouw per 1 november 2017\n\ntim 20 jaar\n\n>22 jaar\nMinimaal\nMaximaal 11.05 €\n\nCAO Loongebouw per 1 januari 2018\n\ntim 20 jaar\n\n>22 jaar\nMinimaal\nMaximaal\n\nCAO Loongebouw per 1 juli 2018\n\ntim 20 jaar\n\nMinimaal\nMaximaal\n\n* het minimum van de salarisschaal zal sowieso de ontwikkeling van de aanpassigen in het WML en het WMUL volgen.",
    "Bijlage 3 Niveau Onderscheidende Kriteria (geldig tot en met 31 december 2020)  In de Niveau Onderscheidende Kriteria van een functiereeks worden alleen de onderscheidende kenmerken beschreven, zodanig dat de niveauverschillen in deze reeks herkenbaar worden. Bij het bepalen van het niveau dient de essentie van de NOK-typering én onderliggende niveaus, daadwerkelijk door de functionaris te worden uitgeoefend voor onderbouwing van de indeling in bijbehorende functiegroep.  Functieniveau\tWFC\t\t Niveau\t1\t Niveau\t2\t Niveau\t3\t Niveau\t4\t Niveau\t5\t\tNiveau\t6\tSoort klantencontact  Voeren van vnl. inbound contacten.  Voeren van inbound of outbound contacten.  Voeren van inbound en/of outbound contacten. Voeren van inbound en/of outbound contacten. Voeren van in- en outbound contacten.  Zelfstandig uitvoeren van ondersteuning aan  klantcontact  Vrijheid van handelen  Mogelijkheden en wijze van uitvoeren zijn precies vastgelegd d.m.v. script of systeem.  Script moet worden gevolgd en/of systeem werkt sturend.  Mogelijkheden en wijze van uitvoeren zijn vastgelegd d.m.v. script of systeem.  Er is beperkte mogelijkheid tot afwijken van het script en/of systeem.  Mogelijkheden en wijze van uitvoeren zijn vastgelegd d.m.v. script of richtlijnen, waarvan mag worden afgeweken.  Beperkt of niet script- en/of systeem gebonden.  Moet onafhankelijk van script kunnen functioneren.  Er is vrijheid m.b.t. te kiezen aanpak en afhandeling binnen richtlijnen/ systeemeisen. Analyseren van vraag / probleemstelling en daarbij behorende acties ondernemen. Grote mate van  vrijheid over te kiezen aanpak binnen globale richtlijnen.  Analyseren van vraag / probleemstelling en daarbij behorende acties ondernemen. Volledige vrijheid over te kiezen aanpak zonder richtlijnen.  Sociale interactie  Informeren over op zichzelf staande gegevens.  Er worden feiten vermeld waarbij toelichting niet of nauwelijks is vereist.  Overdragen van eenduidige informatie met een beperkte toelichting en/of in 1 vreemde taal.  Opvragen en geven van concrete informatie. Dan wel inspelen op vragen/ behoeften.  Er is sprake van eigen vormgeving en beïnvloeding doordat mag worden afgeweken van het script. Inspelen op vragen/ behoeften en gevoeligheden en deze onafhankelijk van het script kunnen beantwoorden. Dan wel aanbiedingen doen binnen door systeem gegeven opties. Verklaren en oplossen van complexe vragen/ situaties. Dan wel aanbiedingen doen vanuit verschillende opties en hierbij beïnvloeden.  Verklaren en oplossen van zeer complexe vragen/situaties. Het structureel  ondersteunen van teamleiders als coach mentor en/of het uitvoeren van een vraagbaakfunctie en/of verantwoordelijkheid over een specifiek doel of proces    Inzetbaarheid Inzetbaar op één of enkele eenvoudige producten/services.  Inzetbaar op één of enkele minder complexe producten/ services. Inzetbaar op diverse minder complexe producten/services.  Inzetbaar op diverse meer complexe producten/services.  Inzetbaar op diverse zeer complexe producten/ services.  Inzetbaar op diverse zeer complexe producten/ services."
  ],
  "Pension information": [
    "Artikel 25  Compensatie pensioen Voor zover er bij individuele Werkgever geen pensioenregeling op de Medewerker van toepassing is, ontvangt de Medewerker die een pensioenregeling had bij de uitzend- of payrollorganisatie waar hij voorafgaand aan zijn dienstverband bij Werkgever in dienst was (en gedurende die periode door Werkgever werd ingeleend), maandelijks een bruto compensatie ter hoogte van de werkgeversbijdrage in de pensioenpremie zoals die bij de uitzend- of payrollorganisatie voor hem werd afgedragen.",
    "of het wenselijk is om een pensioenregeling voor alle medewerkers die onder de cao vallen, op te nemen in de cao."
  ],
  "Leave information": [
    "Artikel 10  Vakantie - Het vakantiejaar valt samen met het kalenderjaar. - De Medewerker met een voltijdsdienstverband heeft per vakantiejaar recht op vakantie met behoud van salaris gedurende 22 werkdagen, ofwel 176 uur. - De Medewerker die slechts een deel van het vakantiejaar in dienst van de Werkgever is (geweest), heeft recht op een evenredig deel van de hiervoor genoemde vakantie. - Voor een religieuze zijnde een niet-christelijke feestdag kan de Medewerker een vakantiedag aanvragen. - De opname van verlof vindt plaats conform de binnen de onderneming van de Werkgever vastgestelde vakantieregeling. - Bij beëindiging van het dienstverband wordt het tegoed dan wel tekort aan vakantie-uren verrekend, tenzij de Werkgever in overleg met de medewerker de nog toekomende vakantie-uren inroostert voor de daadwerkelijke datum van vertrek. - De Medewerker bouwt geen vakantie-aanspraken op over de periode waarover hij wegens het niet verrichten van arbeid geen aanspraak op loon heeft. - De Medewerker bouwt wel vakantie-aanspraken op over de periode waarin hij zijn werkzaamheden niet heeft verricht wegens:  - arbeidsongeschiktheid, veroorzaakt buiten opzet van de Medewerker  -     zwangerschaps- en bevallingsverlof. - Opbouw van vakantie bij arbeidsongeschiktheid vindt niet plaats indien de Medewerker door zijn toedoen zijn genezing heeft belemmerd of vertraagd, dan wel indien hij zonder deugdelijke grond geen passend werk verricht. - De Medewerker wordt, in de gelegenheid gesteld om jaarlijks minimaal 2 weken aaneengesloten vakantiedagen op te nemen.",
    "Artikel 11   Bijzonder verlof Aan de Medewerker wordt in afwijking van het bepaalde in artikel 4:1 van de Wet arbeid en zorg voor de navolgende gebeurtenissen verlof met doorbetaling van salaris toegekend:  - bij ondertrouw van de Medewerker: de benodigde tijd tot maximaal één dag - bij huwelijk van de Medewerker: twee dagen - voor het bijwonen van een huwelijk van bloed- of aanverwanten in eerste of tweede graad: één dag - bij overlijden van de echtgenoot, echtgenote of partner van de Medewerker, ouders, stiefouders, schoonouders, (pleeg)kinderen, stief of aangehuwde kinderen: het aantal ingeroosterde dagen dat nodig is om gedurende vier aaneengesloten kalenderdagen afwezig te zijn, waar binnen de dag van begrafenis/crematie valt. - bij het overlijden van bloed- of aanverwanten in de tweede graad: één dag. - in geval de Medewerker belast is met het regelen van de begrafenis of crematie van bloed- of aanverwanten in eerste of tweede graad: van de dag van het overlijden tot en met de dag van de crematie of begrafenis. - bij bevalling van de echtgenote of partner van de medewerker: twee dagen - bij 25, 40, 50 of 60 jarig huwelijk van de Medewerker, diens ouders of schoonouders: één dag  Als er bijzonder verlof wordt aangevraagd op een dag waarop de Medewerker normaliter (7 van de laatste 13 weken) niet werkt, zal er over deze dag geen salaris worden doorbetaald.",
    "Artikel 12  Verlof voor zorg Met de invoering van de Wet arbeid en zorg zijn alle verlofregelingen die verband houden met het combineren van betaald werk en zorg in de ruimste zin in één wettelijke regeling ondergebracht.  De volgende verlofregelingen zijn geregeld in de Wet arbeid en zorg:  - Zwangerschapsverlof en bevallingsverlof - Geboorteverlof (partnerverlof/verlof/kraamverlof) - Ouderschapsverlof - Adoptieverlof of pleegzorgverlof - Kortdurend zorgverlof en langdurend zorgverlof - Calamiteitenverlof en kort verzuimverlof  Alle  verlofregelingen uit hoofde van de Wet arbeid en zorg zijn van overeenkomstige toepassing op deze cao.",
    "Artikel 23   Vakantietoeslag - De Medewerker ontvangt jaarlijks in de maand juni de vakantietoeslag. Het jaar waarover de vakantietoeslag wordt berekend loopt van 1 juni van enig jaar tot en met 31 mei van het daaropvolgende jaar. In overleg met het medezeggenschapsorgaan kan de periode waarover de vakantietoeslag wordt berekend, anders worden vastgesteld.  - De vakantietoeslag wordt opgebouwd door reservering van 8% over het in de betreffende periode ontvangen maandsalaris. - Bij beëindiging van het dienstverband wordt de vakantietoeslag over het aantal gewerkte maanden in het betreffende vakantietoeslagjaar uitgekeerd.",
    "Artikel 27  Doorbetaling tijdens ziekte Indien een Medewerker ten gevolge van ziekte, zwangerschap of bevalling niet in staat is de bedongen arbeid te verrichten gelden voor hem de bepalingen van artikel 7:629 BW, de Ziektewet, de Wet arbeid en zorg en de Wet op de Arbeidsongeschiktheidsverzekering/Wet werk en inkomen naar arbeidsvermogen (WAO/WIA), voor zover hierna niet anders is bepaald.",
    "Artikel 28  Verzuim Reductie Bonus - Een Medewerker die in een volledig kwartaal in dienst is geweest en niet arbeidsongeschikt is geweest, ontvangt een Verzuim Reductie Bonus in de vorm van een extra vakantiedag. De Medewerker kan in totaal 4 extra vakantiedagen opbouwen. Voor deeltijdwerkers is deze bonus naar rato van toepassing - Deze opbouw ziet er als volgt uit: van 1 januari tot en met 31 maart: 1 dag; van 1 april tot en met 30 juni: 1 dag; van 1 juli tot en met 30 september: 1 dag en van 1 oktober tot en met 31 december: 1 dag.  De opgebouwde extra vakantiedagen worden per ½ kalenderjaar verrekend.  Indien de Werkgever wachtdagen uitbetaalt en/of het ziekengeld aanvult tot 100%, is deze bonusregeling niet van toepassing. Deze regeling vervalt eveneens als de Werkgever reeds 26 vakantiedagen vergoedt of wordt dienaangaande aangepast indien Werkgever meer dan 22 doch minder dan 26 vakantiedagen vergoedt.",
    "Artikel 31.7  Vakbondsverlof Twee keer per kalenderjaar zal er voor de door de vakbonden aangewezen kaderleden de mogelijkheid zijn om een dagdeel betaald verlof te krijgen voor vakbondsoverleg. Indien het verlof tijdig (minimaal 6 weken van tevoren) is aangevraagd, zal het verlof gehonoreerd worden. Per bedrijf mogen maximaal 3 kaderleden tegelijk met vakbondsverlof. Kaderleden zijn OR-leden die lid zijn van een vakbond en, die conform schriftelijke opgave door de vakbond aan de werkgever, vanuit hun lidmaatschap vrijwilligerswerkzaamheden voor deze vakbond verrichten en die leden die geen OR lid zijn maar wel als kaderlid door de vakbond zijn aangewezen."
  ],
  "Termination information": [
    "Artikel 6.2  Duur van de arbeidsovereenkomst De arbeidsovereenkomst kan worden aangegaan voor bepaalde tijd of voor onbepaalde tijd.   In afwijking van het gestelde in artikel 7:668a BW kunnen met dezelfde Medewerker binnen een periode van 36 maanden maximaal 6 opeenvolgende arbeidsovereenkomsten voor bepaalde tijd worden gesloten. Er is sprake van opeenvolgende arbeidsovereenkomsten als de overeenkomsten elkaar met een tussenpoos van zes maanden of minder opvolgen. Er ontstaat een arbeidsovereenkomst voor onbepaalde tijd: - bij de zevende opeenvolgende arbeidsovereenkomst; of - als de laatste arbeidsovereenkomst in de reeks de periode van 36 maanden (de tussenperioden van zes maanden of minder daarbij inbegrepen) overschrijdt.   Voor Medewerkers die in dienst treden bij bedrijf nadat zij werkzaam zijn geweest als uitzendkracht of payroll medewerker bij datzelfde bedrijf gelden de bepalingen rondom opvolgend werkgeverschap als omschreven in artikel 30.2.",
    "Artikel 6.3  Proeftijd - Bij een arbeidsovereenkomst voor bepaalde tijd van 6 maanden of korter wordt geen proeftijd overeengekomen. - Bij aanvang van de arbeidsovereenkomst voor bepaalde tijd van langer dan 6 maanden of bij de arbeidsovereenkomst voor onbepaalde tijd geldt wederzijds een proeftijd. Deze proeftijd wordt altijd schriftelijk overeengekomen onder vermelding van de duur van de proeftijd. In de individuele overeenkomst kan een kortere termijn worden overeengekomen. Gedurende de proeftijd is ieder van de partijen bij de arbeidsovereenkomst bevoegd de arbeidsovereenkomst met onmiddellijke ingang op te zeggen. De proeftijd is voor beide partijen gelijk. - De maximale lengte van de proeftijd bedraagt bij een arbeidsovereenkomst die is aangegaan voor:  - de duur van een project zonder dat een einddatum is afgesproken: 1 maand   - langer dan zes maanden maar korter dan twee jaren:   1 maand   - twee jaren of langer:       2 maanden  - onbepaalde tijd:       2 maanden   - Er kan geen proeftijd worden bedongen in een opvolgende arbeidsovereenkomst tussen een medewerker en dezelfde werkgever, tenzij die opvolgende arbeidsovereenkomst duidelijk andere vaardigheden of verantwoordelijkheden van de medewerker eist dan de vorige arbeidsovereenkomst.",
    "Artikel 7  Beëindiging van de arbeidsovereenkomst Artikel 7.1  Einde arbeidsovereenkomst Behalve in geval van ontslag op staande voet wegens dringende reden in de zin van  art. 7:678 of 7:679 BW en behalve tijdens de proeftijd als bedoeld in artikel 6.3 neemt de arbeidsovereenkomst een einde: - door opzegging door de Werkgever of door de Medewerker, met inachtneming van de van toepassing zijnde wettelijke bepalingen omtrent de opzegtermijn; - bij het bereiken van de AOW-gerechtigde leeftijd; - bij overlijden van de Medewerker; - door beëindiging met wederzijds goedvinden; - door ontbinding van de arbeidsovereenkomst door de rechter.  Een arbeidsovereenkomst voor bepaalde tijd eindigt van rechtswege op het tijdstip genoemd in de arbeidsovereenkomst. Artikel 7:668 BW is hierop van toepassing.",
    "Artikel 7.2   Opzegtermijn In afwijking van het gestelde in artikel 7:672 BW bedraagt de opzegtermijn voor zowel de Medewerker als de Werkgever een maand. De opzegtermijn gaat in op de dag volgend op de dag waarop de opzegbrief is gedateerd. In afwijking van het bepaalde in artikel 7:672 lid 1 BW hoeft opzegging niet te geschieden tegen het einde van de maand en kan er dus (met inachtneming van de geldende opzegtermijn) tegen elke dag van de maand worden opgezegd.",
    "Artikel 7.3   Aanzegverplichting Een arbeidsovereenkomst voor bepaalde tijd eindigt van rechtswege op het tijdstip genoemd in de arbeidsovereenkomst. Bij vervangingsarbeid eindigt de arbeidsovereenkomst van rechtswege op het tijdstip van terugkeer van de tijdelijk afwezige medewerker.   In navolging van het gestelde in artikel 7:668 BW geldt er voor de werkgever in geval van een arbeidsovereenkomst voor bepaalde tijd van zes maanden of langer een aanzegverplichting. Deze aanzegverplichting houdt in dat de werkgever verplicht is om de medewerker uiterlijk een maand voordat de arbeidsovereenkomst voor bepaalde tijd van rechtswege eindigt, schriftelijk te informeren: 1) of de arbeidsovereenkomst voor bepaalde tijd wel of niet wordt verlengd; en 2) bij voortzetting, over de voorwaarden waaronder de werkgever de arbeidsovereenkomst wil voortzetten.",
    "Artikel 7.4   Getuigschrift De Werkgever zal bij beëindiging van de arbeidsovereenkomst een getuigschrift uitreiken indien de Medewerker daarom verzoekt. Het getuigschrift bevat een opgave omtrent de aard van de verrichte werkzaamheden en de duur van de arbeidsovereenkomst, alsmede, maar slechts als de Medewerker daarom vraagt, omtrent de wijze waarop de arbeidsovereenkomst is geëindigd. Ook bevat het getuigschrift het aantal maanden in dienst bij de Werkgever en de inschaling in Junior, Medior, of Senior."
  ],
  "Overtime information": [
    "Arbeidsduur  De normale arbeidsduur bedraagt maximaal 12 uur per dag, gemiddeld 40 uur per week en maximaal 5 dagen per week.",
    "Rusttijd De tijd tussen de voor de medewerker geldende eindtijd en de daarop volgende aanvang van de werkzaamheden, doch minimaal 11 uur per 24 uur (etmaal) tenzij met het medezeggenschapsorgaan of andere werknemersvertegenwoordiging anders is bepaald.",
    "Artikel 8.1   Normale arbeidsduur, rooster en beschikbaarheidsregeling - De normale arbeidsduur bedraagt bij een volledige dienstbetrekking gemiddeld 40 uren per week op basis van een kalenderjaar. - De arbeidstijd bedraagt overeenkomstig de Arbeidstijdenwet ten hoogste 12 uren per dag.  - Het dagdienstvenster ligt voor de medewerker tussen 08.00 uur en 22.00 uur. - Dienstroosters worden minimaal twee weken voor aanvang van een ingeplande dienst door de werkgever aan de Medewerker beschikbaar gesteld. De Medewerker is verplicht kennis te nemen van dit rooster. Uitzondering op het later beschikbaar mogen stellen van roosters, kan onderbouwd verkregen worden in overleg met het medezeggenschapsorgaan of andere werknemersvertegenwoordiging. - Per project wordt een beschikbaarheidsregeling opgesteld. Deze beschikbaarheidsregeling dient afgestemd te zijn met het medezeggenschapsorgaan conform de WOR of andere werknemersvertegenwoordiging. Wanneer de beschikbaarheidsregeling niet is afgestemd met het medezeggenschapsorgaan of andere werknemersvertegenwoordiging, mag de beschikbaarheid die een Medewerker dient op te geven in de beschikbaarheidsregeling nimmer meer bedragen van 125% van zijn of haar maximale contracturen.",
    "Artikel 8.2   Pauzetijden Ten aanzien van de algemeen geldende werk- en rusttijden is de Arbeidstijdenwet van toepassing. Dit betekent dat de medewerker recht heeft op een pauze als hij meer dan 5,5 uur arbeid in een dienst verricht. Onder pauze wordt verstaan een onderbreking van de werkzaamheden van tenminste 15 aaneengesloten minuten.  Ten aanzien van de duur van de pauze geldt het volgende: - bij een arbeidstijd per dienst van meer dan 5,5 uur bedraagt de pauzetijd 30 minuten, eventueel op te splitsen in 2 x 15 minuten;  - bij een arbeidstijd per dienst van meer dan 8 uur bedraagt de pauzetijd 45 minuten, waarvan 30 minuten aaneengesloten.",
    "Artikel 21  Meeruren - De uren die op verzoek van de Werkgever dan wel bij bijzondere omstandigheden in opdracht van de Werkgever worden gewerkt boven de voor de Medewerker geldende arbeidsduur, maar waardoor de normale wekelijkse arbeidstijd niet wordt overschreden, worden als meeruren beschouwd. - Over meeruren vindt betaling plaats van het voor de Medewerker geldende salaris per uur. Over deze uren vindt opbouw van vakantie en vakantie-uitkering plaats. Deze uren tellen eveneens mee voor het bepalen van de berekeningsbasis voor doorbetaling en uitkering tijdens ziekte. - Niet als meerwerk wordt beschouwd een overschrijding als gevolg van het afhandelen van klantcontact, aansluitend op het rooster van minder dan 5 minuten.  Voor deeltijdwerkers geldt dat indien de contracturen per week worden overschreden, hierover het normale uurloon wordt betaald. Verder zal over deze uren opbouw van vakantiegeld en vakantiedagen plaatsvinden. De Werkgever kan de mogelijkheid bieden dit in geld dan wel in tijd te vergoeden. Indien meerwerk wordt verricht in zogenaamde toeslaguren, wordt het meerwerk met de werktijdentoeslag  verhoogd.",
    "Artikel 22  Overwerk  1. Overwerk is de door of namens de Werkgever opgedragen en verrichte arbeid waardoor de Medewerker in een kalenderjaar de standaard arbeidsduur van 2.080 uren overschrijdt. 2. Overuren worden gedurende het kalenderjaar gecompenseerd in tijd, tenzij het bedrijfsbelang zich verzet tegen compensatie in tijd. Voor ieder uur overwerk geldt een vergoeding van één uur vrije tijd.  3. De Werkgever berekent aan het einde van elk kalenderjaar het resterend aantal overuren. Deze overuren worden uitbetaald tegen 100% van het uursalaris. 4. Bij uitdiensttreding  zal op dat moment het saldo min- of meeruren worden bepaald. Dit saldo zal met hem worden verrekend tegen het voor hem geldende uursalaris.",
    "Artikel 24  Toeslag voor werken op ongebruikelijke tijdstippen De Medewerker die, anders dan bij overwerk, regelmatig arbeid moet verrichten op tijdstippen buiten het dagvenster ontvangt een toelage die bestaat uit een percentage van het voor de Medewerker geldende salaris per uur.  De hoogte van die toeslag is:  Dagvenster 08.00 – 22.00 uur Toeslag Maandag t/m vrijdag 08.00 – 22.00 uur 0%  22.00 – 08.00 uur 50% Zaterdag 00.00 – 08.00 uur 50%  08.00 – 22.00 uur 0%  22.00 – 24.00 uur 50% Zondag 00.00 – 24.00 uur 50% Feestdag 00.00 – 24.00 uur 100%"
  ],
  "Training information": [
    "Artikel 13 ... 6. Werkgever kan conform artikel 27c WOR-afspraken maken met het medezeggenschapsorgaan of andere medewerkersvertegenwoordiging over het al dan niet uitbetalen van trainingsuren op het moment dat de training niet wordt afgerond of de werkzaamheden na afronding van de training niet daadwerkelijk worden aangevangen. Deze overeenkomst kan alleen worden geeffectueerd onder de voorwaarde dat er voor aanvang van een training tijdens de inwerkperiode met medewerker een opleidingsovereenkomst is afgesloten.",
    "Artikel 31.2  Beperking Consumentenirritatie  Zowel Werkgevers als Medewerkers dragen er zorg voor dat de consumenten irritatie bij het outbound bellen tot het minimum beperkt wordt met inachtneming van de relevante wettelijke bepalingen, de Code Telemarketing en de WFC-aanbevelingen op dit terrein. Voor de Werkgever betekent dit, dat hij zorgdraagt dat bij de communicatie, instructie, opleidingen en begeleiding van Medewerkers hier aandacht aan besteed wordt en hij faciliteiten hiertoe ter beschikking stelt.",
    "Artikel 31.3  Kwaliteitsmonitoring  Het monitoren van Medewerkers is een instrument voor het coachen, ontwikkelen en begeleiden, met het oog op de kwaliteit van de dienstverlening. Kwaliteitsmonitoring moet onderscheiden worden van ‘voicelogging’, i.e. het op verzoek van de opdrachtgever vastleggen van een telefonische transactie. Per onderneming worden nadere afspraken gemaakt tussen Werkgever en het medezeggenschapsorgaan of andere medewerkersvertegenwoordiging over toepassing van kwaliteitsmonitoring. Als uitgangspunt daarvoor dient de ‘Richtlijn kwaliteitsmonitoring contactcentermedewerkers’ van WFC en VCN. Het medezeggenschapsorgaan of andere werknemersvertegenwoordiging heeft in overeenstemming met artikel 27 van de WOR-instemmingsrecht bij het maken van afspraken over een bedrijfsinterne regeling inzake monitoring.",
    "Artikel 31.4  Ontwikkeling, opleiding, scholing  1. De Werkgever zal zich inspannen om Medewerkers voor de organisatie te behouden door een zo goed mogelijk evenwicht te vinden tussen zijn eisen en de persoonlijke wensen en mogelijkheden van de Medewerkers ten aanzien van hun (toekomstige) taken en functies.  De Werkgever zal de Medewerker zoveel mogelijk stimuleren tot ontwikkeling. Van de Medewerker mag worden verwacht dat hij/zij een open oog heeft voor de noodzaak mee te gaan in nieuwe ontwikkelingen en bereid is om aan zijn/haar eigen ontwikkeling te werken.  2. De Werkgever is verplicht om een training aan de Medewerker aan te bieden welke Medewerker in staat stelt zijn werkzaamheden naar behoren uit te voeren. Een algemene vaardigheids- en producttraining maken hier onderdeel van uit. De Medewerker is verplicht tot deelname aan de opleiding en de daarbij behorende (eind)toetsen.  3. De Werkgever beschikt over een studiefaciliteiten- / opleidingsregeling die met het medezeggenschapsorgaan of andere medewerkersvertegenwoordiging is afgestemd; waarmee Medewerkers onder voorwaarden gelegenheid wordt gegeven om zich naast de basisopleidingen verder te ontwikkelen en daarmee om bredere inzetbaarheid te creëren."
  ],
  "Homeoffice information": [
    "Artikel 26A   Thuiswerkvergoeding  1. De Medewerker heeft recht op een maandelijkse thuiswerkvergoeding op basis van de volgende uitgangspunten:   de Medewerker is met de Werkgever overeengekomen dat hij zijn werkzaamheden vanuit huis zal uitvoeren;   de hoogte van de vergoeding is afhankelijk van het aantal dagen in de maand dat de Werknemer heeft thuisgewerkt;   de vergoeding is niet verschuldigd voor dagen waarop Medewerker niet heeft gewerkt, bijvoorbeeld als gevolg van verlof, ziekte of arbeidsongeschiktheid. 2. De hoogte van de maandelijkse thuiswerkvergoeding wordt als volgt bepaald:   de Werknemer werkt vanuit huis met een eigen laptop/PC oplossing: (aantal dagen in de maand vanuit huis gewerkt / aantal dagen in de maand gewerkt)  X  € 35    De Werknemer werkt vanuit huis met een laptop/PC die beschikbaar is gesteld door Werkgever: (aantal dagen in de maand vanuit huis gewerkt / aantal dagen in de maand gewerkt)  X  € 25  3. Het staat de Werkgever  vrij om de maandelijkse thuiswerkvergoeding bruto of netto uit te keren aan de Medewerker. Zodra de belastingdienst heeft bevestigd dat de thuiswerkvergoeding als gerichte vrijstelling onbelast kan worden uitgekeerd, is de Werkgever verplicht de thuiswerkvergoeding netto uit te keren.",
    "Artikel 29  Reiskosten Algemeen - Van woon-werkverkeer is sprake zodra men op dezelfde dag heen en weer pleegt te reizen naar dezelfde arbeidsplaats. Aan de Medewerker wordt met inachtneming van het in dit artikel bepaalde een vergoeding voor de kosten van woon-werkverkeer verstrekt. Medewerker komt alleen in aanmerking voor een vergoeding voor de kosten van woon-werkverkeer voor de dagen waarop Medewerker geen thuiswerkvergoeding ontvangt,"
  ]
}