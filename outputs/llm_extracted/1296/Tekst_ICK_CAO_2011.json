{
  "General information": [
    "Looptijd 1 januari 2011 – 31 december 2011",
    "Onderhandelingsresultaat ICK-CAO 2011\n \nd.d. 1 maart 2011\n \n1. Looptijd: 1 januari 2011 t/m 31 december 2011.",
    "Looptijd CAO \nDeze CAO treedt in werking 1 januari 2011 en loopt tot en met 31 december 2011.",
    "Cluster 5.   Duur overeenkomst (A1) \n \n1 Duur van de overeenkomst  \n \n1.1  Duur van de overeenkomst \nDeze CAO treedt in werking met ingang van 1 januari 2011 en loopt tot en met 31 december 2011."
  ],
  "Wage information": [
    "2. Inkomen \n \na. De feitelijk betaalde salarissen en de schaalsalarissen worden met ingang van 1 januari 2011 verhoogd met \n1,25% volgens de systematiek in cluster 11 van de ICK-CAO. \n \nb. De Doelenuitkering wordt per 1 januari 2011 verhoogd van 1,3% naar 1,55%.  \nDe eindeboekjaaruitkering, voor ondernemingen waar geen afspraken over collectieve doelstellingen zijn \ngemaakt, wordt per 1 januari 2011 verhoogd van 0,91% naar 1,085%.",
    "10 Grensbedrag I  \nGrensbedrag I was per 1 januari 2010 vastgesteld op   37.737,- en  is per 1 januari 2011 vastgesteld op \n  38.209,- \nHet grensbedrag wordt per 1 januari van enig jaar verhoogd met de in deze overeenkomst door partijen \novereengekomen algemene salarisverhogingen in het afgelopen kalenderjaar, tenzij partijen anders \novereenkomen. \nVoor een deeltijdwerknemer wordt het grensbedrag naar evenredigheid verlaagd.",
    "11 Grensbedrag II \nGrensbedrag II was per 1 januari 2010 vastgesteld op   58.661,- en is per 1 januari 2011 vastgesteld op  \n  59.394,-. \nHet grensbedrag wordt per 1 januari van enig jaar verhoogd met de in deze overeenkomst door partijen \novereengekomen algemene salarisverhogingen in het afgelopen kalenderjaar, tenzij partijen anders \novereenkomen. \nVoor een deeltijdwerknemer wordt het grensbedrag naar evenredigheid verlaagd.",
    "12 Schaalsalaris \nSchaalsalaris is het in bijlage 9A en 9B opgenomen salaris op maandbasis.",
    "13 Maandsalaris \nMaandsalaris is het actuele met de werkgever overeengekomen salaris per maand, gebaseerd op de individuele \narbeidsovereenkomst.",
    "14 Salaris per periode van 4 weken \nSalaris per periode van 4 weken is het actuele met de werkgever overeengekomen \nsalaris per periode van 4 weken, gebaseerd op de individuele arbeidsovereenkomst.",
    "15 Uursalaris \n \n15.1 Uursalaris \nHet uursalaris voor een werknemer bedraagt 0,575% of 1/173,93 van het maandsalaris. \nHet uursalaris bedraagt 0,625% of 1/160 van het salaris per periode van 4 weken. \n \n15.2 Uursalaris voor deeltijdwerknemer \nIn afwijking van artikel 15.1, Cluster 4 (Uursalaris) geldt voor een deeltijdwerknemer met een jaarinkomen tot \ngrensbedrag I, aan wie geen arbeidsduurverkorting (artikel 5, Cluster 9) wordt toegekend, waarbij het \nmaandsalaris wordt gebaseerd op de arbeidsduur, zoals vermeld in artikel 1, Cluster 9 (Arbeidsduur), \nverminderd met de arbeidsduurverkorting, een uursalaris van 0,605% of 1/165,21 dan wel bij een salaris per \nperiode van 4 weken 0,658% of 1/152.",
    "Cluster 11.   Beloningen  \n \n1 Functie-indelingen en salarissen (A1) \n \n1.1 Functie-indelingen en salarissen \n \na. De veel voorkomende functies in de ICK-sector zijn opgenomen in het systeem van ICK-functieprofielen \nzoals opgenomen in bijlage 6 van deze CAO. Bij elk functieprofiel hoort een salarisschaal. \nb. De werkgever plaatst de werknemer op basis van de inhoud van zijn functie in het systeem van \nfunctieprofielen en de daarbij behorende salarisschaal. \nc. Vervolgens stelt de werkgever het maandsalaris vast op basis van ervaringsjaren in het desbetreffende \nfunctieprofiel. \nd. De werknemer kan bij de werkgever bezwaar aantekenen tegen de indeling van zijn functie in het systeem \nvan functieprofielen. In geval van blijvend verschil van inzicht over de indeling zal artikel 2, Cluster 15 \n(Vaste Commissie voor de Informatie-, Communicatie- en Kantoortechnologiebranche) van toepassing \nzijn. \ne. De werknemer krijgt jaarlijks een periodiek toegekend zoals in bijlage 9A van deze CAO is opgenomen \ntot het maximum van de schaal is bereikt. \nf. Voor werknemers jonger dan 23 jaar, zijn bij de functiefamilies Assembly, Algemeen secretarieel, \nCallcenter, Financieel en Technici ontwikkelingsschalen van toepassing. Dit houdt in dat jongeren in \nhalfjaarlijkse stappen, in maximaal 3 jaar, naar de officiële schaal toe groeien. In halfjaarlijkse \nontwikkelingsgesprekken tussen werkgever en werknemer wordt het tempo van de groei doorgesproken. \nBij onvoldoende ontwikkeling kan het traject langer dan 3 jaar duren. De leeftijd bepaalt het \naanvangssalaris. \ng. Overgangsregeling: werknemers die een maandsalaris ontvangen dat lager is dan het minimum van de \nsalarisschaal en de voor de betreffende werknemer geldende periodieken, groeien in maximaal 2 jaar naar \nhet minimum van de salarisschaal, tenzij de werkgever bij de Vaste Commissie ICK-CAO kan aantonen \ndat een langere periode noodzakelijk is. \n \n1.2 Invulling in Bedrijfsoverleg \nIn afwijking van artikel 1.1, Cluster 11 (Functie-indelingen en salarissen), kunnen ondernemingen een eigen \nsysteem van functie-indeling en salarissen in het Bedrijfsoverleg vaststellen en/of wijzigen. \nDaarbij gelden de volgende voorwaarden: \na. Het jaarlijkse budget voor het totaal aan verhogingen van de maandsalarissen van de werknemers bij een \nwerkgever is minimaal gelijk aan de algemene CAO-verhoging. \nb. In de salarissystematiek is een vast moment aangewezen, op basis waarvan het onder a. genoemde budget \nen de uitbetalingsdatum worden vastgesteld zoals beschreven in 1.3 van dit cluster. \nc. In de regeling is een interne beroepsprocedure opgenomen, op basis waarvan de werknemer bezwaar kan \naantekenen tegen de vaststelling van de indeling van zijn functie in het systeem. \nd. De in bijlage 9B van deze CAO opgenomen minima en maxima schaalsalarissen zijn ook van toepassing \nvoor de systemen van functie-indeling en salarissen die in het Bedrijfsoverleg worden vastgesteld.",
    "1.3 Verhogingspercentage schaalsalarissen \na. De schaalsalarissen, alsmede de feitelijk betaalde salarissen, worden met ingang van 1 januari 2011  \nverhoogd met 1,25%. \nb. Ondernemingen die andere referentieperioden en toekenningdata hanteerden mogen op basis van \ngelijkwaardigheid verrekening toepassen met de salarisverhoging in artikel 1.3, Cluster 11 \n(Beloningen).",
    "2         Doelenuitkering           (A2) \n \n2.1 In het Bedrijfsoverleg wordt een regeling Doelenuitkering  vastgesteld, waarbij het uitkeringspercentage \nper boekjaar kan variëren, afhankelijk van de mate waarin de vooraf gemaakte afspraken over collectieve \ndoelstellingen worden gerealiseerd. \n \n2.2 Deze regeling kan met de eventueel reeds bestaande collectieve variabele beloningsregelingen in de \nonderneming worden gecombineerd. Alsdan bedraagt de uitkering bij het realiseren van de afspraken over \ndoelstellingen tenminste het in lid 2.3 genoemde percentage en voldoet de regeling aan de overige in dit artikel \ngenoemde voorwaarden. \nAls een onderneming reeds een collectieve variabele beloningsregeling heeft en de doelenuitkering komt niet \naan de orde in het Bedrijfsoverleg, zoals omschreven in dit artikel wordt automatisch de sterbepaling (zie na \nart. 2.10) van kracht.  \n \n2.3 De in het Bedrijfsoverleg vastgestelde doelenuitkering bedraagt per 1 januari 2011 1,55% op jaarbasis van \nde in het vorige boekjaar door de werknemer verdiende maand- of periodesalarissen. \n \n2.4 In het Bedrijfsoverleg wordt vastgesteld op welk niveau afspraken over doelstellingen worden gemaakt, \nbijvoorbeeld op het niveau van de onderneming, van afdelingen en/of van teams. \nAfspraken over doelstellingen op het niveau van de onderneming worden in het Bedrijfsoverleg vastgesteld. \nAls wordt gekozen voor het maken van afspraken over doelstellingen op een lager niveau, dan worden \ndaarvoor in het Bedrijfsoverleg kaders vastgesteld. \n \n2.5 Afspraken over doelstellingen  worden uiterlijk in de maand voorafgaand aan het desbetreffende boekjaar \nvastgesteld, tenzij in het Bedrijfsoverleg een andere datum wordt vastgesteld. \n \n2.6 Afspraken over doelstellingen kunnen de omzet of winst betreffen, maar kunnen bijvoorbeeld ook liggen \nop het terrein van klanttevredenheid, innovatie of HRM. \nDesgewenst kunnen één of meer afspraken over doelstellingen worden gemaakt, waarbij aan elk van de \nafspraken een gedeelte van het totale uitkeringspercentage is verbonden. \nAfspraken over doelstellingen moeten voldoen aan de SMART-criteria (Specifiek, Meetbaar, Acceptabel, \nRealistisch en Tijdgebonden). \n \n2.7 Bij het realiseren van alle afspraken bedraagt de uitkering X% (X was vanaf 1 januari 2010 1,3% en X is \nvanaf 1 januari 2011 1,55% op jaarbasis = 12 x het maandsalaris. \n \nDesgewenst kunnen afspraken worden gemaakt over een gedeeltelijke uitkering bij het gedeeltelijk behalen  \nvan een resultaatafspraak (staffel), en/of een hogere uitkering bij het overtreffen van een resultaatafspraak. \n\n2.8 De uitbetaling van de uitkering vindt uiterlijk plaats binnen drie maanden na beëindiging van het  \ndesbetreffende boekjaar, tenzij in het Bedrijfsoverleg een andere datum wordt vastgesteld. \n \n2.9 Lid 2.8 geldt ook voor werknemers waarvan de arbeidsovereenkomst in de loop van het boekjaar wordt \nbeëindigd, tenzij in het Bedrijfsoverleg wordt vastgesteld dat uitbetaling van de uitkering plaatsvindt op het \nmoment van beëindiging van de arbeidsovereenkomst. In het laatste geval bedraagt de uitkering Y%  \n(over de in het boekjaar door de werknemer verdiende maand- of periodesalarissen). \n  \n2.10 In het Bedrijfsoverleg kan worden vastgesteld wat de consequenties zijn van arbeidsongeschiktheid (zie  \ncluster II, lid 4.1) en van ontslag wegens dringende redenen voor de doelenuitkering van een \nmedewerker. \n \n(*) \nIn ondernemingen  of delen van ondernemingen waarvoor geen regeling Doelenuitkering  is vastgesteld of \nwaarvoor in enig jaar geen afspraken over doelstellingen zijn gemaakt, geldt een eindeboekjaar-uitkering ter \ngrootte van  Y% (Y was vanaf 1 januari 2001 0,91%  en Y is vanaf 1 januari 2011 1,085% op jaarbasis). \n \n2.11 Indien uit een individuele schriftelijk vastgelegde beoordeling (op basis van het geldende beoor- \ndelingssysteem blijkt dat sprake is van onvoldoende functioneren (laagste categorie), \nbestaat de mogelijkheid in het verlengde hiervan geen uitkering te verstrekken in het kader van de doelen- \nuitkering. \n \n2.12 De regeling Doelenuitkering geldt vanaf 1 juli 2006.",
    "3 Vakantietoeslag         (A1) \n \n3.1 Vakantietoeslag \nHet vakantietoeslagjaar loopt van 1 juni tot en met 31 mei. De werknemer die gedurende het gehele \nvakantietoeslagjaar in dienst is geweest, ontvangt met de betaling van het maandinkomen over de maand mei \neen bedrag aan vakantietoeslag van 8%  over de som van het in de 12 maanden daarvoor genoten maandsalaris \nof over de som van het in de 13 perioden genoten salaris per periode van 4 weken. De vakantietoeslag van een \nbepaald vakantiejaar zal uiterlijk worden uitgekeerd per 30 juni na afloop van dat jaar. Werkgever en \nwerknemer kunnen overeenkomen dat de vakantietoeslag in 2 termijnen zal worden uitbetaald, met dien \nverstande dat het totaalbedrag uiterlijk per 30 juni wordt voldaan. \n \n3.2 Minimum-vakantietoeslag \nDe vakantietoeslag bedraagt voor de werknemer van 23 jaar en ouder tenminste   1.367,- voor een volledig \nvakantiejaar. \n \n3.3 Vakantietoeslag bij beëindiging dienstverband \nIndien de arbeidsovereenkomst wordt beëindigd, ontvangt de werknemer een vakantietoeslag ten bedrage van \n8% van zijn overeengekomen maandsalaris voor iedere maand die hij sinds 1 juni van het voorafgaande jaar \nonafgebroken in dienst van de werkgever is geweest en waarover hij nog geen vakantietoeslag heeft genoten. \n \n3.4 Berekening van het aantal maanden \nVoor de berekening van het aantal maanden bedoeld onder artikel 2.2 en 2.3, Cluster 11 (Vakantietoeslag) is  \n7.5, Cluster 9 (Vakantie) van toepassing."
  ],
  "Pension information": [
    "5.4 WGA-premie          (A1) \n \nDe werknemer kan 50% van de WGA-premie in rekening worden gebracht na aftrek van de zogenaamde \nrentehobbel, die volledig voor rekening van de werkgever is.",
    "Cluster 14. Pensioen  (A1) \n \n1 Pensioen \n \n1.1 Pensioenvoorziening \n \nDe werkgever neemt verplicht deel aan het Bedrijfstakpensioenfonds Informatie-, Communicatie en \nKantoortechnologiebranche (Bpf ICK), tenzij het Bestuur van het Bpf ICK dispensatie aan de werkgever heeft \nverleend.  \n \nHet pensioenreglement is gepubliceerd op de website van het Bedrijfstakpensioenfonds ICK \n(www.ickpensioen.nl). \n \n1.2 Hoofdlijnen pensioenregeling in de ICK-sector \n \nDe pensioenregeling voor de medewerkers in de ICK-sector bestaat vanaf 1 januari 2006 uit twee delen. Voor \nde deelnemers uit de geboortejaren tot en met 1949 die op 31 december 2005 reeds deelnemer waren, geldt de \npensioenregeling die in 2004 en 2005 gold. Die pensioenregeling wordt hieronder “oude regeling” genoemd. \nVoor de overige deelnemers geldt een nieuwe pensioenregeling. \n \nVoor de nieuwe pensioenregeling gelden de volgende hoofdlijnen. \nDe pensioenregeling voorziet in een ouderdomspensioen ingaande op 65 jaar, een partnerpensioen en een \nwezenpensioen. De pensioenleeftijd is de eerste dag van de maand waarin de werknemer de 65 jarige leeftijd \nbereikt. De opbouw van het ouderdomspensioen en partnerpensioen vindt plaats vanaf de leeftijd van 21 jaar of \nde latere datum van toetreding. De opbouw van pensioen stopt op de ingangsdatum van het \nouderdomspensioen. De pensioenregeling biedt deelnemers de mogelijkheid het pensioen eerder te laten \ningaan, maar niet eerder dan op de 55 jarige leeftijd. Alsdan vindt herberekening van het pensioen plaats op \nbasis van actuariële grondslagen. Het ouderdomspensioen wordt opgebouwd over de pensioengrondslag, \nbestaande uit 12 maal het vaste maandsalaris vermeerderd met de vakantietoeslag en verminderd met een \nfranchise. In 2011 bedraagt de franchise   13.194,-. De franchise kan jaarlijks worden aangepast op basis van \nde AOW-ontwikkeling. Het salaris is hierin maximaal gelijk aan grensbedrag II. De opbouw van het \nouderdomspensioen bedraagt per deelnemersjaar 2% van de voor dat jaar geldende of gegolden hebbende \npensioengrondslag. \nHet partnerpensioen bedraagt 70% van het ouderdomspensioen. Bij overlijden tijdens actief dienstverband \nwordt dit ouderdomspensioen vastgesteld alsof de deelnemer tot 65 jaar deelnemer was gebleven op basis van \nzijn laatst geldende pensioengrondslag en parttimerpercentage. Het wezenpensioen bedraagt per kind 14% van \nhet ouderdomspensioen uit de vorige zin. \n \nDaarnaast geldt nog voor beide pensioenregelingen dat de ingegane pensioenen jaarlijks kunnen worden \nverhoogd met de consumentenprijsindex. De opgebouwde pensioenaanspraken van actieve deelnemers kunnen \njaarlijks worden verhoogd met het percentage van de algemene loonontwikkeling in de bedrijfstak. Bepalend is \nof hiervoor voldoende middelen beschikbaar zijn. \n \nVoor de oude pensioenregeling gelden de volgende hoofdlijnen: \nDe pensioenregeling voorziet in een ouderdomspensioen ingaande op 61 jaar, een tijdelijk overbruggings-\npensioen tussen 61 en 65 jaar, een partnerpensioen en een wezenpensioen. De pensioenleeftijd is de eerste dag \nvan de maand waarin de medewerker de 61 jarige leeftijd bereikt. De opbouw van het ouderdomspensioen en \npartnerpensioen vindt plaats vanaf de leeftijd van 21 jaar of de latere toetreding tot het fonds. De opbouw van \nhet tijdelijk overbruggingspensioen vindt plaats vanaf de leeftijd van 51 jaar of de latere toetreding tot het \nfonds. De opbouw van pensioen stopt op de pensioenleeftijd van 61 jaar of de eerdere ingangsdatum van het \npensioen.De pensioenregeling biedt deelnemers de mogelijkheid het pensioen eerder, maar niet eerder dan op \nde 55 jarige leeftijd, of later, maar niet later dan op de 65 jarige leeftijd, te laten ingaan. Alsdan vindt \nherrekening van het pensioen plaats op basis van actuariële grondslagen. Het ouderdomspensioen wordt \nopgebouwd over de pensioengrondslag, bestaande uit 12 maal het vaste maandsalaris vermeerderd met de \nvakantietoeslag en verminderd met een franchise. In 2011 bedraagt de franchise   15.685,-. De franchise kan \njaarlijks worden aangepast op basis van de AOW-ontwikkeling. Het salaris is hierin maximaal gelijk aan \ngrensbedrag II. De opbouw van het ouderdomspensioen bedraagt per deelnemersjaar 1,75% van de voor dat \njaar geldende of gegolden hebbende pensioengrondslag. Het tijdelijk overbruggingspensioen bedraagt \nmaximaal 77% van de laatst geldende franchise. Per deelnemersjaar gelegen tussen de 51-jarige en 61-jarige \nleeftijd van de deelnemer wordt 7,7% van de franchise opgebouwd. Het partnerpensioen bedraagt 70% van het \nouderdomspensioen. Bij overlijden tijdens actief dienstverband wordt dit ouderdomspensioen vastgesteld alsof \nde deelnemer tot 61 jaar deelnemer was gebleven op basis van zijn laatst geldende pensioengrondslag en \nparttimerpercentage. Het wezenpensioen bedraagt per kind 14% van het ouderdomspensioen uit de vorige zin. \nVoor de deelnemers die per 31 december 2003 premieplichtig waren in de Flexivut is een overgangsregeling \nvan kracht waarin een aanvulling op de uitkeringen voor 65 jaar is toegezegd. \n \nDeze hoofdlijnen zijn gebaseerd op het pensioenreglement van het Bpf ICK. \n \n1.3 Dispensatie \n \nHet bestuur van het Bpf ICK kan aan werkgevers onder voorwaarden dispensatie verlenen van de verplichte \ndeelname aan het Bpf.  \n \nIn het dispensatiebeleid van het Bpf ICK wordt het overgangsrecht voor het tijdelijk overbruggingspensioen \nmeegewogen in de gelijkwaardigheidtoets.  \n \nIndien het Bpf aan een werkgever dispensatie verleent die voorheen deelnam aan de Flexivut-regeling zal deze \nwerkgever aan haar werknemers een overgangsregeling bieden die ten minste gelijkwaardig is aan de \novergangsregeling als bedoeld in Bijlage II van het pensioenreglement van het Bpf ICK. \n \nDe overgangsrechten voor wat betreft de voorwaardelijk aanvullende uitkering voor werknemers die op 1 \njanuari 1996 45 jaar of ouder waren en die op 31 december 1995 premieplichtig deelnemer waren van de \nStivuka, worden overgenomen door de werkgever die dispensatie verkregen heeft van deelname aan het Bpf \nICK."
  ],
  "Leave information": [
    "4 Koopdagen  (A1) \n \n4.1  Koopdagen  \nDe werknemer met een jaarinkomen vanaf grensbedrag I tot grensbedrag II alsmede de werknemer die zich \nbezighoudt met software- en services-activiteiten in de Informatie-, Communicatie- en Kantoortechnologie kan \nvrije uren en/of dagen kopen op basis van het voor hem geldende uursalaris met een maximum van 96 uur op \njaarbasis. De opname van deze vrije uren en/of dagen vindt plaats in overleg tussen de werkgever en de \nwerknemer. Eén vrij uur kost één uur salaris.",
    "5 Arbeidsduurverkorting (ADV) \n \n5.1 ADV voor de werknemer met een jaarinkomen tot grensbedrag I (A1) \nVoor de werknemer, die zich bezighoudt met hardwareactiviteiten met een jaarinkomen tot grensbedrag I, \nwordt de normale arbeidsduur op jaarbasis verkort met 96 uur. \n \n5.2 Vervallen van ADV-uren (A1)  \nIndien arbeidsduurverkortingsuren (ADV-uren) niet voor het einde van het arbeidsduurverkortingsjaar (ADV-\njaar) genoten zijn, vervallen deze uren. Dit is niet van toepassing indien de ADV als gevolg van bedrijfsom-\nstandigheden niet opgenomen kan worden. \n \n5.3 Invulling van ADV in het Bedrijfsoverleg  (A2) \nDe invulling van de 96 uur ADV geschiedt in het Bedrijfsoverleg. Daar wordt onder meer de termijn waarop \nde werknemer zijn keuze maakt voor het betreffende ADV-jaar vastgelegd alsmede het begin en het einde van \nhet ADV-jaar. \n \nInvulling ADV, voorbeelden: \n1. *) 1 roostervrije dag per 4 weken met een maximum van 12 dagen per jaar; \n \n2. 2 halve roostervrije dagen per 4 weken met een maximum van 24 halve dagen per jaar; \n3. 1 dag 2 uur korter werken per week; \n4. 2 dagen 1 uur korter werken per week; \n5. elke dag 24 minuten korter werken.",
    "6 Feestdagen (A1) \n \n6.1 Feestdagen \nAls feestdagen worden aangemerkt Nieuwjaarsdag, Tweede Paasdag, Hemelvaartsdag, Tweede Pinksterdag, de \nbeide Kerstdagen, Koninginnedag en 5 mei in het lustrumjaar. \n \n6.2 Werken op feestdagen met behoud van salaris \nOp feestdagen wordt als regel niet gewerkt; het salaris blijft behouden voor zover deze feestdag valt binnen de \nvoor de werknemer vastgestelde arbeidstijden op grond van artikel 3, Cluster 9 (Arbeidstijden).",
    "7 Vakantie (A1) \n \n7.1 Vakantiedagen \nDe werknemer, die op de 1e werkdag van het kalenderjaar in dienst is bij een werkgever, ontvangt in dat jaar \neen vakantie van 20 dagen. In geval van urenregistratie wordt uitgegaan van 20 x 8 uur. In het Bedrijfsoverleg \nkunnen vakantiedagen verplicht worden aangewezen. \n \n7.2 Aaneengesloten vakantie \nVan deze 20 (= 20 x 8 uur) vakantiedagen worden tenminste 10 dagen aaneengesloten genoten. \n \n7.3 Berekening van vakantierechten \n- De werknemer, die na de 1e werkdag van het kalenderjaar in dienst treedt van een werkgever, heeft met \ninachtneming van het in artikel 7.1, Cluster 9 (Vakantie) laatste volzin bepaalde in dat jaar recht op 1/12 \ngedeelte van zijn in artikel 7.1, Cluster 9 (Vakantie) genoemde vakantierechten voor elke maand dat zijn \ndienstbetrekking in dat jaar duurt. Afronding zal geschieden op een halve dag naar boven. \n \n- Indien een werknemer op een andere dag dan de 1e van de kalendermaand in dienst treedt dan wel voor de \nlaatste dag van de kalendermaand of de laatste dag van de 4-weekse-periode uit dienst treedt, worden zijn \nvakantierechten over die maand dan wel over die periode naar evenredigheid berekend. Afronding zal \ngeschieden op een halve dag naar boven. \n \n7.4 Salaris over vakantiedagen \nOver de vakantiedagen wordt aan de werknemer het salaris betaald dat hij door het niet-verrichten van \nwerkzaamheden zou derven, waarbij met overwerk of tijdelijke werktijdverkorting geen rekening wordt \ngehouden. \n \n7.5 Verjaringstermijn \nEen rechtsvordering tot toekenning van vakantie verjaart door verloop van 5 jaren na de laatste dag van het \nkalenderjaar waarin de aanspraak is ontstaan.",
    "8 Bovenwettelijke vakantiedagen (A2) \n \n8.1 Bovenwettelijke vakantiedagen \nDe werknemer heeft per kalenderjaar recht op 5 bovenwettelijke vakantiedagen. \n \n8.2 Verwerven en verjaren van bovenwettelijke vakantiedagen \nDe werknemer verwerft deze bovenwettelijke dagen op dezelfde wijze als in artikel 7, Cluster 9 (Vakantie) \ngenoemd. Een bovenwettelijke vakantiedag verjaart na dezelfde periode als de wettelijke verjaringsperiode \nvoor vakantiedagen. \n \n8.3 Invulling van bovenwettelijke vakantiedagen \nBovenwettelijke vakantiedagen kunnen door de werknemer worden ingevuld met inachtneming van artikel 1, 5 \nen 6, Cluster 3 (Keuzemodel arbeidsvoorwaarden).",
    "9 Seniorenverlof (A1) \n \n9.1 Seniorenverlof \nDe werknemer heeft vanaf de 50-jarige leeftijd per kalenderjaar recht op: \n \nbij 50 en 51 jaar in totaal 1 dag seniorenverlof; \nbij 52 en 53 jaar in totaal 2 dagen seniorenverlof; \nbij 54 en 55 jaar in totaal 3 dagen seniorenverlof; \nbij 56 en 57 jaar in totaal 4 dagen seniorenverlof, en \nvanaf 58 jaar in totaal 5 dagen seniorenverlof. \n \n9.2 Seniorenverlofdag \nEen seniorenverlofdag omvat 8 uur. \n \n9.3 Peildatum voor seniorenverlof \nAls peildatum voor de leeftijd geldt het begin van het betreffende kalenderjaar. \n \n9.4 Berekening recht op seniorenverlof \nDe werknemer, die geen vol kalenderjaar werkt, heeft recht op de in artikel 9.1, Cluster 9 (Seniorenverlof) \ngenoemde seniorenverlofdagen naar evenredigheid van de gewerkte tijd in dat jaar. \n \n9.5 Opnemen van seniorenverlof \nDe werkgever stelt na overleg met de werknemer de tijdstippen waarop de seniorenverlofdagen worden \nopgenomen vast. \n \n9.6 Niet-opgenomen seniorenverlof \nNiet genoten seniorenverlofdagen dienen aan het einde van het kalenderjaar een bestemming gegeven te \nworden in de vorm van storting van het bedrag (de tegenwaarde) tegen het op dat moment geldende uursalaris \nin de individuele polis, gehandhaafd bij Centraal Beheer vanwege het vervallen van de Flexivut per 1 juli 2004 \ndan wel in de vorm van een spaarmogelijkheid binnen een  (pre-)pensioenregeling. \n \n9.7 Opbouw seniorenverlof bij arbeidsongeschiktheid \nBij arbeidsongeschiktheid wordt seniorenverlof over de laatste 6 maanden van de volledige arbeidsongeschikt-\nheid opgebouwd. Voor het bepalen van de termijn van 6 maanden worden onderbrekingen van 4 weken of \nminder meegenomen.",
    "10.2. c  \nVoor een korte, naar billijkheid te berekenen tijd:  \nBij de bevalling van de echtgenote, de geregistreerde partner of de persoon met wie de werknemer ongehuwd \nsamenwoont, als bedoeld in art. 4.1 WAZ.",
    "10.2.d  \n2 dagen: \n- ten behoeve van kraamverlof, als bedoeld in artikel 4:2 van de WAZ, na bevalling van de echtgenote of \n(geregistreerde) partner met wie hij samenwoont of degene van wie hij het kind erkent.",
    "10.2 .e \ngedurende 2 dagen aanvulling op de uitkering UWV tot naar rato maximaal het 100% van het maandsalaris:  \n- in het kader van adoptieverlof als bedoeld in art. 3:2 WAZ.  \nDe werknemer kan onbetaald verlof opnemen gedurende 4 aaneengesloten weken in verband met de adoptie \nvan een kind dan wel bij opname in het gezin van een pleegkind. De werknemer heeft gedurende deze periode \nrecht op een uitkering die hij via de werkgever aanvraagt bij het UWV.   \nDe totale periode van doorbetaald en onbetaald adoptieverlof bedraagt maximaal 4 weken.",
    "3.6  Loondoorbetaling bij zwangerschap \nDe werkneemster heeft in verband met haar bevalling recht op een uitkering voor zwangerschaps- en \nbevallingsverlof als bedoeld in artikel 3:7 van de Wet arbeid en zorg. \nIn geval van arbeidsongeschiktheid ten gevolge van zwangerschap geldt voor de duur en de hoogte van de \naanvulling het hierboven bepaalde in lid 2 onder b en volgende. \nGedurende de periode van zwangerschaps- en bevallingsverlof zal de werkgever de uitkering als bedoeld in \nartikel 3:7 van de Wet arbeid en zorg aanvullen tot het niveau als hierboven in lid 2 is genoemd .",
    "4.6 Loondoorbetaling bij zwangerschap \nDe werkneemster heeft in verband met haar bevalling recht op een uitkering voor zwangerschaps- en \nbevallingsverlof als bedoeld in artikel 3:7 van de Wet arbeid en zorg. \nIn geval van arbeidsongeschiktheid ten gevolge van zwangerschap geldt voor de duur en de hoogte van de \naanvulling het hierboven bepaalde in lid 2 onder b. \nGedurende de periode van zwangerschaps- en bevallingsverlof zal de werkgever de uitkering als bedoeld in \nartikel 3:7 van de Wet arbeid en zorg aanvullen tot het niveau als hierboven in lid 2 is genoemd ."
  ],
  "Termination information": [
    "2 Beëindiging arbeidsovereenkomst (A2) \n \n2.1 Opzegtermijnen \nIn het Bedrijfsoverleg worden de opzegtermijnen vastgesteld. Opzegging geschiedt tegen het einde van de \nbetalingsperiode, tenzij schriftelijk anders is overeengekomen. \n \n* Opzegtermijnen, voorbeeld I: \na. De door de werkgever in acht te nemen termijn van opzegging bedraagt bij een arbeidsovereenkomst die op \nde dag van opzegging: \n1. korter dan 5 jaar heeft geduurd: 1 maand; \n2. 5 jaar of langer, maar korter dan 10 jaar heeft geduurd: 2 maanden; \n3. 10 jaar of langer, maar korter dan 15 jaar heeft geduurd: 3 maanden; \n4. 15 jaar of langer heeft geduurd: 4 maanden. \nb. De door de werknemer in acht te nemen termijn van opzegging bedraagt 1 maand.",
    "4   Proeftijd (A1) \n \n4.1 Proeftijd \nIn afwijking van artikel 652 BW kunnen de werkgever en de werknemer bij het aangaan van een arbeidsover-\neenkomst een proeftijd overeenkomen van 2 maanden. Dit geldt zowel voor de arbeidsovereenkomst voor \nbepaalde als voor onbepaalde tijd. Gedurende de proeftijd is ieder van de partijen bevoegd de arbeidsovereen-\nkomst met onmiddellijke ingang op te zeggen. Op deze opzegging zijn de opzegverboden niet van toepassing. \n \n4.2 Geen mogelijkheid voor het opnemen van een proeftijd \nEr kan geen proeftijd worden bedongen, indien een werknemer na het verstrijken van een arbeidsovereenkomst \nvoor bepaalde tijd bij dezelfde werkgever in dezelfde of een soortgelijke functie in vaste dienst treedt."
  ],
  "Overtime information": [
    "1 Arbeidstijden (A2) \n \n1.1 De vaststelling van de arbeids- en/of rusttijden en de zondags- en/of nachtarbeid \nDe vaststelling van de arbeids- en/of rusttijden en de zondags- en/of nachtarbeid van de werknemer geschiedt \nin het Bedrijfsoverleg binnen de grenzen van de Arbeidstijdenwet. De maximale arbeidstijd per periode van 13 \nweken bedraagt 520 uren en de maximale arbeidstijd inclusief overwerk bedraagt 598 uren.",
    "Maximum arbeidstijden (normaal): \n- arbeidstijd per dienst 9 uur; \n- arbeidstijd per week 45 uur; \n- arbeidstijd per 13 weken gemiddeld 40 uur per week (520 uur). \n \nMaximum arbeidstijden (normaal en overwerk): \n- arbeidstijd per dienst 11 uur; \n- arbeidstijd per week 54 uur; \n- arbeidstijd per 13 weken gemiddeld 45 uur per week (585 uur).",
    "1 Overwerk en overwerktoeslagregeling   \n \n1.1  Verplichting tot overwerk \nDe werknemer is naar het oordeel van de werkgever, indien het bedrijfsbelang zulks vordert, verplicht langer te \nwerken dan in artikel 1, Cluster 9 (Arbeidstijden) is vastgesteld met inachtneming van artikel 1.1, Cluster 9. \nOverwerk dient te worden opgedragen. De vaststelling van voorzienbaar overwerk geschiedt in het \nBedrijfsoverleg. \n \n1.2  Uitzondering op verplichting tot overwerk \nVoor de werknemer van 55 jaar en ouder bestaat geen verplichting tot het verrichten van overwerk. \n \n1.3  Wijze van compensatie van overwerkuren en overwerktoeslag \nDe wijze van compensatie van overwerkuren en de overwerktoeslag wordt in het Bedrijfsoverleg vastgesteld \nmet inachtneming van artikel 1, Cluster 3 (Keuzemodel arbeidsvoorwaarden). \n \n1.4 Overwerkregeling voor werknemer met een jaarinkomen tot grensbedrag I \na. Deze overwerkregeling is van toepassing op de werknemer met een jaarinkomen tot grensbedrag I.  \nb. Van overwerk is sprake indien na afloop van een periode van 13 weken blijkt dat meer dan 520 uur is \ngewerkt. De laatste periode van een jaar kan 528 uur omvatten zonder dat sprake is van overwerk. \nc. Voor overwerkuren na afloop van het kalenderkwartaal, of als bij het einde van de arbeidsovereenkomst \nblijkt dat naar evenredigheid meer dan 520 uur per periode van 13 weken is gewerkt, wordt een toeslag per \nuur van 50% van het uursalaris toegekend met inachtneming van lid b. \nd. Wanneer de bedrijfsomstandigheden dat toelaten kunnen de werkgever en werknemer in gezamenlijk \noverleg besluiten de overwerkuren te compenseren door vrije uren op basis van tijd voor tijd zonder \ntoeslag. Compensatie moet voor het einde van het volgende kalenderkwartaal hebben plaatsgevonden.",
    "2 Toeslag inconveniënte uren \n \n2.1 Inconveniëntenregeling  \nDeze inconveniëntenregeling is van toepassing op de werknemer met een jaarinkomen tot grensbedrag I. Het \nwerken op inconveniënte uren dient te worden opgedragen door de werkgever. \n \n2.2 Hoogte van de inconveniëntentoeslag \nDe hoogte van de toeslag bedraagt: \n- voor het werken op maandag tot en met zaterdag in de uren tussen 00.00 uur en 07.00 uur wordt een \ntoeslag per uur van 35% van het uursalaris toegekend; \n- voor het werken op maandag tot en met vrijdag in de uren tussen 20.00 uur en 24.00 uur wordt een toeslag \nper uur van 20% van het uursalaris toegekend; \n- voor het werken op zaterdag in de uren tussen 00.00 uur en 07.00 uur wordt een toeslag per uur van 35% \nvan het uursalaris toegekend; \n- voor het werken op zaterdag in de uren tussen 07.00 uur en 18.00 uur wordt een toeslag per uur van 20% \nvan het uursalaris toegekend; \n- voor het werken op zaterdag in de uren tussen 18.00 uur en 24.00 uur wordt een toeslag per uur van 50% \nvan het uursalaris toegekend; \n- voor het werken op zondag en op een in artikel 6, Cluster 9 (Feestdagen) genoemde feestdag wordt een \ntoeslag per uur van 100% van het uursalaris toegekend.\nIn schema: \n \nDagen Uren toeslag per uur van …% van \nhet uursalaris \nMaandag tot en met vrijdag 00.00 – 07.00 35% \n 07.00 – 20.00 - \n 20.00 – 24.00 20% \nZaterdag 00.00 – 07.00 35% \n 07.00 – 18.00 20% \n 18.00 – 24.00 50% \nZondag / feestdag 00.00 – 24.00 100%",
    "3 Toeslag meeruren deeltijdwerknemer   \n \n3.1 Toeslag meeruren deeltijdwerknemer \nVoor de deeltijdwerknemer die in opdracht van de werkgever uren boven de in zijn individuele arbeidsover-\neenkomst overeengekomen uren heeft gewerkt en minder dan de normale arbeidsduur van 520 uur per \nkalenderkwartaal zoals genoemd in artikel 1, Cluster 9 (Arbeidsduur) wordt een meeruren toeslag per uur \nbetaald bestaande uit het percentage vakantietoeslag en de geldende werkgeversbijdrage in de pensioenpremie. \nTevens worden vakantierechten en vrije dagen opgebouwd over de meeruren."
  ],
  "Training information": [
    "Cluster 7.   Employabiliteit \n \n \n1.         Instrumenten                                                                                                         (A4) \n \nOm employability te bevorderen is een vijftal instrumenten ontwikkeld: \na. Metroplan voor de ICK \nDe inwikkelingsmogelijkheden binnen de verschillende disciplines in beeld brengen met de daarbij \nbehorende opleiding, waarbij gebruik gemaakt is van het functieprofielenboek van de ICK-CAO. \nb. Leerling-gezel-meester \nEen miodel van groei naar functievolwassenheid. \nc. Ervaringscertificaat (EVC) \nHoe kun je verworven competenties meten en diplomeren, waarbij gebruik gemaakt wordt van \nbestaande mogelijkheden (zie rapport Ecabo)? \nd. Employability- en inzetbaarheidsscan \nEen vragenlijst om de werkgever en de werknemeer een agenda te laten opstellen om de inzet van de \nmedewerker in de toekomst te verbeteren. \ne. Jaarlijkse ICK-employability-lezing \n \nEen nadere uitwerking van deze instrumenten is te vinden onder: \n- Metroplan ICK \n- Leerling-gezel-meester \n- Ervaringscertificaat (EVC) \n- Employability- en inzetbaarheidsscan",
    "2. Opleidingsfaciliteiten (A2) \nIn het Bedrijfsoverleg wordt een regeling Opleidingsfaciliteiten vastgesteld. In de regeling zal ten minste \nworden opgenomen de mate waarin de werkgever bijdraagt in de kosten en benodigde tijd van de betrokken \nopleiding. De regeling maakt onderscheid tussen de volgende soorten opleidingen: \na. opleiding in het kader van de huidige of op korte termijn uit te oefenen functie in het bedrijf; \nb. opleiding in het kader van een toekomstige functie in het bedrijf; \nc. opleiding in het kader van employabiliteit. \n \n (*) Regeling Opleidingsfaciliteiten, voorbeeld I: \n \na. Onder studie wordt mede verstaan opleiding en/of scholing. \nDeze regeling geldt uitsluitend voor studies waarvoor de werkgever aan de werknemer toestemming heeft \nverleend. \n \nb. Indien een studie direct verband houdt met de functie die de werknemer op dat tijdstip uitoefent of die hij \nop korte termijn bij de werkgever gaat uitoefenen, geldt het volgende:  \n1. de kosten van de studie komen voor  rekening van de werkgever; \n2. de studie vindt zo veel mogelijk in werktijd plaats. \n \nRegeling Opleidingsfaciliteiten, voorbeeld II: \n \na. Onder studie wordt mede verstaan opleiding en/of scholing. \nDeze regeling geldt uitsluitend voor studies waarvoor de werkgever aan de werknemer toestemming heeft \nverleend. \n \nb. Indien een studie direct verband houdt met de functie die de werknemer op dat tijdstip uitoefent of die hij \nop korte termijn bij de werkgever zal gaan uitoefenen, geldt het volgende: \n1. de kosten van de studie komen voor rekening van de werkgever; \n2. de studie vindt zo veel mogelijk in werktijd plaats. \n \nc. Indien een studie geen direct verband houdt met de functie die de werknemer op dat moment vervult of op \nkorte termijn zal vervullen, maar die zinvol is in verband met een mogelijk in de toekomst te vervullen \nfunctie, geldt het volgende: \n1. de kosten van opleiding (lesgelden), de inschrijvingskosten inclusief de administratiekosten, de \ntentamen- en/of examenkosten en 50% van de kosten van de verplichte boekenaanschaf, scripties en \nverslagen in de betrokken opleidingsfase komen voor de rekening van de werkgever bij het behalen van \nhet bij de studie behorende diploma of certificaat binnen  de daarvoor gestelde termijn; \n2. de studie vindt zo veel mogelijk in werktijd plaats. \n \nd. De werkgever heeft het recht om in de onderstaande gevallen tot terugvordering van de in lid b en c \nvermelde tegemoetkomingen in studiekosten over te gaan: \n1. bij tussentijdse beëindiging van de opleiding zonder geldige reden, dit ter beoordeling van de directe \nmanager en de personeelsconsulent, wordt de uitgekeerde tegemoetkoming teruggevorderd. \n2. bij beëindiging van de arbeidsovereenkomst kort na afronding van de opleiding wordt de uitbetaalde \ntegemoetkoming teruggevorderd met inachtneming van de volgende bepalingen: \n - bij opzegging van het dienstverband binnen 1 jaar na voltooiing van de opleiding heeft de \nwerkgever het recht 100% van de uitbetaalde tegemoetkoming terug te vorderen; \n - als de werknemer in het 2e jaar na voltooiing van de opleiding het dienstverband opzegt, heeft de \nwerkgever het recht 50% van de uitbetaalde tegemoetkoming terug te vorderen; \n - deze termijnen gelden ook als ontslag door de werkgever plaatsvindt om dringende redenen \n(bijvoorbeeld ontslag op staande voet).",
    "3 Opleidingsdagen (A1) \n \n3.1 Werknemersrecht op opleidingsdagen in  het kader van employabiliteit \nDe werknemer heeft recht op 2 opleidingsdagen per kalenderjaar in het kader van zijn employabiliteit. Indien \ndeze dagen niet in het kader van zijn opleiding worden opgenomen, vervallen deze dagen. \n \n3.2  Verplichting tot het volgen van opleidingen \nDe werkgever kan de werknemer verplichten tot het volgen van opleidingen in het kader van zijn \nemployabiliteit voor zover dit in redelijkheid van de betrokken werknemer is te eisen.",
    "2.4 Scholing"
  ],
  "Homeoffice information": [
    "Cluster 13.  E-werken        (A4) \n \n1. E-werken \n \nE-werken staat de laatste jaren flink in de belangstelling vanwege haar mogelijke bijdrage aan de oplossing van \ndiverse maatschappelijke vraagstukken als mobiliteit, fileproblematiek, arbeidsparticipatie en milieu. \nDaarnaast biedt E-werken ook kansen om efficiënter te werken en wordt het door velen gezien als een  \naantrekkelijke arbeidsvoorwaarde. \n \nCAO-partijen willen meer duidelijkheid scheppen en mogelijke weerstanden wegnemen, zodat alle voordelen \nvan het fenomeen “thuiswerken/E-werken” ook in de ICK-sector ten volle kunnen worden benut. \n \nCAO-partijen bevelen aan om het onderwerp E-werken in het bedrijfsoverleg aan de orde te stellen. \n \nOnder de link Beleidsadvies E-Werken Is een notitie over E-werken opgenomen. Hierin wordt een praktische \ninvulling gegeven omtrent de volgende onderwerpen: \n- Voor- en nadelen E-werken; \n- Kosten- en batenanalyse; \n- Overwegingen bij het invoeren van E-werken; \n- Geschikte functies; \n- Randvoorwaarden invoeren E-werken; \n- Verplichtingen Arbo-wetgeving; \n- Risico-Inventarisatie & Evaluatie Thuiswerkplek; \n- Diverse publicaties over thuis- en E-werken."
  ]
}