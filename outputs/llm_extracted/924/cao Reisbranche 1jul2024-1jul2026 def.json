{
  "General information": [
    "COLLECTIEVE ARBEIDSOVEREENKOMST VOOR DE REISBRANCHE \n \n1 juli 2024 – 30 juni 2026",
    "Artikel 35 – Duur en opzegging van de overeenkomst \n \n1. Deze cao geldt van 1 juli 2024 tot en met 30 juni 2026. \n \n2. Deze cao eindigt van rechtswege op 30 juni 2026 zonder dat voorafgaande opzegging is vereist."
  ],
  "Wage information": [
    "Artikel 2 – Definities\n\n8. Brutoloon: het brutoloon in een bepaalde periode exclusief toeslagen, gratificaties en dergelijke. \n \n9. Nettoloon: het nettoloon in een bepaalde periode inclusief toeslagen, gratificaties en dergelijke. \n \n10. Uurloon: het periodeloon, gedeeld door het aantal uren dat een werknemer in volledige dienst per periode werkzaam is.",
    "Artikel 15. Functie-indeling en beloning algemeen \n \n1. Op basis van de werkzaamheden die de werknemer uitvoert, wordt de werknemer ingedeeld in een functiegroep. De functiegroepen en de bepalingen over de daarbij behorende lonen zijn opgenomen in bijlagen 1 en 2 van de cao. \n \n2. De werkgever betaalt het loon, al dan niet in de vorm van een voorschot, aan het einde van elke betalingsperiode.",
    "Artikel 16. Functie-indeling en beloning reisleider en reisbegeleider \n \nBasis voor de indeling vormen de werkzaamheden die moeten worden uitgevoerd. De functies reisleider en reisbegeleider worden ingedeeld in de functiegroep A. De functiegroep en de bepalingen over de daarbij behorende lonen zijn opgenomen in bijlage 2 a.",
    "Artikel 17a – collectieve loonsverhoging \n \nWerknemers die een functie uitoefenen die is ingedeeld in één van de functiegroepen 2 tot en met 8 of functiegroep A, zoals opgenomen in bijlage 1 , hebben recht op een \ncollectieve loonsverhoging over het fulltime bruto maandsalaris van € 175 ,- (zegge: honderdvijfenzeventig euro) per 1 juli 2024 en nogmaals bruto € 125 ,- (zegge: \nhonderdvijfentwintig) per 1 juli 2025. Deze bedragen gelden bij een fulltime dienstverband (op basis van cao) en naar rato voor werknemers die parttime werken. \n \nIn aanvulling op de bovenstaande collectieve loonsverhoging gelden per 1 juli 2024 resprectievelijk 1 juli 2025 nieuwe minima en maxima van de loonschalen bij een fulltime \ndienstverband (op basis van cao) zoals opgenomen in bijlage 2. \n \nReisleiders en Reisbegeleiding (loongroep A) krijgt dezelfde minima en maxima van de schaal zoals behorende bij groep 6. Voor reisleiding / reisbegeleiding gelden uurlonen \nzoals opgenomen in bijlage 2a.",
    "Artikel 17b - Individuele loonsverhoging \n \nDe werkgever zal elk kalenderjaar in dezelfde periode een individuele loonsverhoging toekennen volgens het volgende systeem: \n \n1. De werkgever zal met iedere werknemer in de salarisgroepen 2 t/m 8 die een lager salaris ontvangt dan het voor hem geldende schaalmaximum (zie bijlage 2) en zes \nmaanden of langer in dienst is, een beoordelingsgesprek houden. \n \n2. Afhankelijk van het resultaat van het beoordelingsgesprek ontvangt de werknemer een loonsverhoging van ten minste 1% bij een beoordelingsresultaat van goed of hoger \nen van 0% bij een beoordelingsresultaat van matig of lager. Indien het beoordelingsgesprek in een kalenderjaar geen doorgang vindt, doordat de werkgever geen \naantoonbaar initiatief daartoe neemt, dan wordt het beoordelingsresultaat – enkel ten behoeve van de uitvoering van dit artikel – beschouwd zijnde goed of hoger. \n \n3. De toe te kennen individuele loonsverhoging wordt berekend over het feitelijke salaris dat de werknemer ontvangt tot ten hoogste het voor hem geldende schaalmaxi-\nmum (zie bijlage 2 ). Indien de werknemer het voor hem geldende schaalmaximum heeft bereikt, heeft hij derhalve op basis van dit artikel geen recht op een loonsverhoging.",
    "Artikel 17c – Stagevergoeding \nPer 1 juli 2024 ontvangen nieuw startende stagiaires van mbo, hbo en wo- opleidingen een minimale stagevergoeding van € 400,00 bruto per kalendermaand.",
    "Artikel 19 - Vakantietoeslag \n \nDe vakantietoeslag bedraagt 8% van het brutoloon. De uitbetaling vindt plaats uiterlijk in de maand mei. De toeslag wordt berekend over de daaraan voorafgaande periode \nmei tot en met april, met inachtneming van artikel 16 lid 2 Wet Minimumloon en minimumvakantietoeslag. Voor werknemers die nog geen vol jaar in dienst zijn, wordt de \nvakantietoeslag naar evenredigheid berekend.",
    "Bijlage 1A Functie-indeling functies algemeen\n\nFunctie-indeling per 1 januari 2016\n\nOp basis van de cao is de werkgever verplicht om elke werknemer op grond van de door haar/hem te verrichten werkzaamheden in te delen in een functiegroep.\n\nHiervoor wordt per 1 januari 2016 gebruik gemaakt van de ORBA ® functiewaarderingsmethodiek. De ORBA-methode is een instrument voor het analyseren en waarderen\nvan werk. De belangrijkste toepassing is het onderbouwen van beloningsverhoudingen.\n\nMet behulp van het onderstaande model is het mogelijk om elke functie op betrouwbare, consistente en uitlegbare wijze te analyseren en te waarderen.\n\nFunctie-indeling in het Reiswerk brancheraster \nDe werknemer wordt uitsluitend op grond van de door hem te verrichten werk zaamheden ingedeeld in één van de functiegroepen 2 t/m 8 uit het hierna volgende \nreferentieraster, ook wel aangeduid als Reiswerk brancheraster, uit het handboek Functiewaardering cao reisbranche (zie www.reiswerk.nl ). \nOok de bijbehorende functiebeschrijvingen zijn terug te vinden in het eerder genoemde handboek. \n\nDiscipline \nSales \nCommercie/Overige \nStaf \nFunctiegroep \nReiswerk \n\n8 \n  20.01 Productmanager \n20.08 Brand marketeer \n\n7 \n 10.11 Sales manager 30.01 Hoofd administratie \n30.04 HR adviseur \n30.07 Applicatieontwikkelaar \n\n6 \n 10.09 Accountmanager zakelijke markt \n 20.07 Inkoper \n\n5 \n 10.01 Vestigingsmanager \n10.10 Accountmanager retail \n10.02 Teamleider contact center \n 20.05 Medewerker e- commerce \n20.03 Medewerker yield \n20.04 Marketing en communicatie \nmedewerker \n 30.08 Facility manager \n\n4 \n 10.08 Reisverkoper groepsreizen \n10.03 Reisverkoper zakenreizen 20.02 Medewerker traffic \n20.10 Specialist luchtvaart \n20.09 Assistent productmanagement \n 30.02 Senior medewerker \nadministratie \n30.06 Applicatiebeheerder \n\n3 \n 10.04 Reisverkoper winkel (retail) \n10.06 Reisverkoper (B2B – touroperating) \n10.07 Reisverkoper (B2C – touroperating) \n10.05 Reisverkoper contact center (retail) 30.05 Afdelingssecretaresse \n\n2 \n 10.12 Medewerker commerciële \n ondersteuning \n 20.06 Medewerker cliëntenservice \n20.11 Medewerker reisbescheiden 30.03 Medewerker administratie",
    "Bijlage 1B Functie-indeling functies Reisleider/ Reisbegeleider \nCao-partijen hebben voor de functies reisleider en reisbegeleider functie profielen opgesteld (zie bijlage 6a). Via de methode van paarsgewijs vergelijken zijn beide functies \ningedeeld in groep 6.",
    "Bijlage 2 Loontabellen algemeen \n \nPer maand Per 1 januari 2024 \n Groep 2 & 3 Groep 4 Groep 5  Groep 6  Groep 7  Groep 8 \nErvaringsjaar 1 € 2.033,89  € 2.033,89  € 2.033,89  € 2.033,89  € 2.052,28  € 2.131,78 \nErvaringsjaar 2 € 2.146,89  € 2.146,89  € 2.146,89  € 2.146,89  € 2.166,30  € 2.250,21 \nMin  € 2.259,88  € 2.259,88  € 2.259,88  € 2.259,88  € 2.280,32  € 2.368,64 \nMax  € 2.319,94  € 2.598,86  € 2.910,97  € 3.260,93  € 3.652,61  € 4.126,34 \n \nPer maand Per 1 juli 2024 \n Groep 2 & 3 Groep 4 Groep 5  Groep 6  Groep 7  Groep 8 \nErvaringsjaar 1 € 2.191,39 € 2.227,39  € 2.263,39  € 2.299,39  € 2.353,79  € 2.469,28 \nErvaringsjaar 2 € 2.313,14 € 2.351,14 € 2.389,14  € 2.427,14  € 2.484,55  € 2.606,46 \nMin  € 2.434,88 € 2.474,88  € 2.514,88  € 2.554,88  € 2.615,32  € 2.743,64 \nMax  € 2.644,95  € 2.968,86  € 3.325,97  € 3.720,93  € 4.157,62  € 4.676,34 \n \nPer maand Per 1 juli 2025 \n Groep 2 & 3 Groep 4 Groep 5  Groep 6  Groep 7  Groep 8 \nErvaringsjaar 1 € 2.303,89  € 2.339,89  € 2.375,89  € 2.411,89  € 2.466,29  € 2.581,78 \nErvaringsjaar 2 € 2.431,89  € 2.469,89  € 2.507,89  € 2.545,89  € 2.603,30  € 2.725,21 \nMin  € 2.559,88  € 2.599,88  € 2.639,88 € 2.679,88  € 2.740,32  € 2.868,64 \nMax  € 2.919,95  € 3.243,86  € 3.600,97  € 3.995,93  € 4.432,62  € 4.951,34 \n\nErvaringsjaren zijn 2 aanlooptredes van 90% en 95% van het minimumsalaris. Een werknemer die nog over onvoldoende kennis en ervaring beschikt, kan maximaal 2 jaar volgens ervaringsschalen worden beloond.\n\nPer uur Per 1 januari 2024 \n Groep 2 & 3 Groep 4 Groep 5  Groep 6  Groep 7  Groep 8 \nErvaringsjaar 1 € 11,94  € 11,94  € 11,94  € 11,94  € 12,14  € 12,62 \nErvaringsjaar 2 € 12,61  € 12,61  € 12,61  € 12,61  € 12,82  € 13,32 \nMin  € 13,27  € 13,27  € 13,27  € 13,27  € 13,49  € 14,02 \nMax  € 13,72  € 15,39  € 17,23  € 19,32  € 21,61  € 24,41 \n \nPer uur Per 1 juli 2024 \n Groep 2&3 Groep 4 Groep 5  Groep 6  Groep 7  Groep 8 \nErvaringsjaar 1 € 12,87 € 13,08  € 13,29  € 13,50  € 13,82  € 14,50 \nErvaringsjaar 2 € 13,98  € 15,69  € 17,58  € 19,66  € 21,97  € 24,71 \nMin  € 14,30  € 14,53  € 14,77  € 15,00  € 15,36  € 16,11 \nMax  € 15,53  € 17,43  € 19,53  € 21,85  € 24,41  € 27,46 \n \nPer uur Per 1 juli 2025 \n Groep 2&3 Groep 4 Groep 5  Groep 6  Groep 7  Groep 8 \nErvaringsjaar 1 € 13,58  € 13,79  € 14,00  € 14,22  € 14,54  € 15,22 \nErvaringsjaar 2 € 16,35  € 18,16  € 20,16  € 22,38  € 24,82  € 27,73 \nMin  € 15,09  € 15,32  € 15,56  € 15,80  € 16,15  € 16,91 \nMax  € 17,21  € 19,12  € 21,23  € 23,55  € 26,13  € 29,19",
    "Bijlage 2a Loontabel Reisleider en Reisbegeleider \n\nPer 1 januari 2024 \nPer uur \n Groep A \nErvaringsjaar 1 € 11,94 \nErvaringsjaar 2 € 12,61 \nMin  € 13,27 \nMax  € 19,32 \n \nPer 1 juli 2024 \nPer uur \n Groep A \nErvaringsjaar 1 € 13,50 \nErvaringsjaar 2 € 19,66 \nMin  € 15,00 \nMax  € 21,85 \n \nPer 1 juli 2025 \nPer uur \n Groep A \nErvaringsjaar 1 € 14,22 \nErvaringsjaar 2 € 22,38 \nMin  € 15,80 \nMax  € 23,55 \n\nErvaringsjaren zijn 2 aanlooptredes van 90% en 95% van het minimumsalaris. Een werknemer die nog over onvoldoende \nkennis en ervaring beschikt kan maximaal 2 jaar volgens ervaringschalen worden beloond."
  ],
  "Pension information": [
    "Artikel 3 - Mijn werk\n3. Einde arbeidsovereenkomst\nc. De arbeidsovereenkomst eindigt op de dezelfde dag van de maand waarop de werknemer de voor hem geldende AOW-gerechtigde leeftijd bereikt.",
    "Artikel 25 – Pensioen \n \nSinds 1 januari 2021 wordt het pensioen van de werknemer geregeld door pensioenfonds PGB. Het reglement van die regeling is te downloaden via \nwww.pensioenfondspgb.nl ."
  ],
  "Leave information": [
    "Artikel 8 – Verlof \n \n1. Het aantal vakantiedagen bedraagt per jaar: \na. 24 dagen \nb. in afwijking van het gestelde onder sub a, bedraagt het aantal vakantiedagen per jaar bij een onafgebroken dienstverband van ten minste 5 volle jaren binnen de reis-\nbranche bij het bereiken in het lopende vakantiejaar van de leeftijd van: 45 jaar: 25 dagen; 50 jaar: 26 dagen; 55 jaar: 27 dagen \n \nPer 1 januari 2025 \n1. Het aantal vakantiedagen bedraagt per jaar: \na. 25 dagen \nb. in afwijking van het gestelde onder sub a, bedraagt het aantal vakantiedagen per jaar bij een onafgebroken dienstverband van ten minste 5 volle jaren binnen de reis-\nbranche bij het bereiken in het lopende vakantiejaar van de leeftijd van: 45 jaar: 25 dagen; 50 jaar: 26 dagen; 55 jaar: 27 dagen \n \nPer 1 januari 2026 \n1. Het aantal vakantiedagen bedraagt per jaar: \na. 25 dagen \n \nMet ingang van 1 januari 2026 is art. 8.1b vervallen. Iedere werknemer ontvangt per 1 janauri 2025 25 vakantiedagen per kalenderjaar op fulltime basis. Alle werknemers \ndie nu reeds recht hebben op extra vakantiedagen zoals benoemd in artikel 8.1b, behouden deze rechten en dus het aantal extra dagen zoals van toepassing is op 31 \ndecember 2025. \n \n2. Verlofdagen naar evenredigheid \nWanneer de werknemer een deel van het kalenderjaar in dienst is geweest, of in het kalenderjaar of een deel daarvan in deeltijd heeft gewerkt, dan heeft hij naar \nevenredigheid recht op de in lid 1 genoemde vakantiedagen. Een werknemer die deeltijd werkt, bouwt ook vakantiedagen op over de dagen dat hij meer werkt dan zijn \ncontractuele arbeidsduur, tenzij er sprake is van overwerk. \n \n3. Nadere regeling opnemen vakantie \nHet vakantiejaar is gelijk aan een kalenderjaar, tenzij in overleg met de OR of de personeelsvertegenwoordiging een andere periode wordt vastgesteld. De werkgever geeft \nnadere regelingen voor het opnemen van de vakantie. De werkgever stelt de tijdstippen van aanvang en einde van de vakantie vast na overleg met de werknemer. De door \nde werkgever vastgestelde aaneengesloten vakantieperiode zal zo veel mogelijk beginnen tussen 30 april en 1 oktober. \n \n4. Aaneengesloten vakantie \nPer vakantiejaar heeft de werknemer het recht om ten minste drie weken aaneengesloten vakantie op te nemen. De werkgever heeft het recht om te bepalen, dat een \nwerknemer ten minste twee weken aaneengesloten vakantie per vakantiejaar opneemt. \n \n5. Vervaltermijn vakantiedagen \nWat de vervaltermijn van vakantiedagen betreft, wordt de wettelijke regeling aangehouden. \n \n6. Verplichte vakantiedag \nDe werkgever heeft het recht om één vakantiedag per jaar als verplichte vakantiedag aan te wijzen. \n \n7. Opnemen vakantie voor een bijzondere feestdag \nDe werkgever zal zoveel mogelijk tegemoetkomen aan verzoeken van individuele werknemers om een vakantiedag te mogen opnemen op een voor hen bijzondere feestdag \n(een religieuze feestdag)",
    "Artikel 9 - Vakantiedagen en einde dienstverband \n \n1. Verrekening vakantie bij einde dienstverband \nBij beëindiging van het dienstverband zullen eventuele te veel of te weinig opgenomen vakantiedagen worden verrekend. \n \n2. Opnemen vakantie tijdens de opzegtermijn \nTijdens de opzegtermijn kan de werknemer 50% van zijn nog resterende vakantiedagen opnemen, met een maximum van twee weken. Dit recht kan alleen door de \nwerkgever worden beperkt in geval van gewichtige redenen ter voorkoming van plotselinge personele onderbezetting in de onderneming.",
    "Artikel 10 - Feestdagen \n \n1. Feestdagen \nFeestdagen zijn: nieuwjaarsdag, eerste en tweede paasdag, Hemelvaartsdag, eerste en tweede pinksterdag, Koningsdag, eerste en tweede kerstdag en 5 mei tijdens \nlustrumjaren. \n \n2. Afwijking op bedrijfsniveau \nOp bedrijfsniveau kan een afwijkende regeling worden afgesproken met de OR of de personeelsvertegenwoordiging. Hierbij geldt dat het aantal verlofdagen met behoud \nvan salaris gelijk moet zijn aan het aantal genoemde dagen in lid 1. \n \n3. Afwijking op individueel niveau \nDe individuele werknemer kan in overleg met de werkgever afspraken maken over een andere invulling van de afspraken rondom feestdagen. Ook hierbij geldt dat het \naantal verlofdagen met behoud van salaris gelijk moet zijn aan het aantal genoemde dagen in lid 1. \n \n4. Uitwisseling feestdagen \nMet ingang van 1 januari 2025 hebben werknemers de mogelijkheid om, in overleg met werkgever, per kalenderjaar twee feestdagen waarop zij normaliter zouden werken \ndat kalenderjaar om te ruilen voor een willekeurige andere werkdag dat kalenderjaar, waarbij het aantal feest- en vakantiedagen zoals bepaald in artikel 8.1a \n(vakantiedagen) en 10.1 (verlofdagen) hetzelfde blijft. De bijzondere urentoeslag conform artikel 20 geldt uitsluitend op de erkende feestdagen in artikel 10.1.",
    "Artikel 11 – Bijzonder verlof \n \n1. In geval van verzuim anders dan zoals bedoeld in Artikel 629 Boek 7 Titel 10 van het Burgerlijk Wetboek, wordt het loon niet doorbetaald, behalve in de hierna te noemen \nbijzondere omstandigheden gedurende de daarbij vermelde tijd, mits de werknemer dit tijdig aan de werkgever heeft medegedeeld voor zover dat mogelijk was. Het \nbuitengewoon verlof wordt alleen toegekend op de dag zelf en indien de gebeurtenis daadwerkelijk wordt bijgewoond (voor zover relevant). \n \nHet buitengewoon verlof bedraagt: \na. bij huwelijk of geregistreerd partnerschap, 2 dagen; \nb. bij huwelijk van kind, broer, zuster, zwager, schoonzuster en bij (her)trouwen van een van de ouders of schoonouders, 1 dag; \nc. in verband met de bevalling van de echtgenote, de geregistreerde partner of persoon met wie de werknemer ongehuwd samenwoont of degene van wie de werknemer \nhet kind erkent, inclusief het wettelijk recht op kraamverlof ingevolge artikel 4 lid 2 Wet arbeid en zorg, 1 maal de arbeidsduur per week;\nd. bij 25-, 40- en 50-jarig huwelijksjubileum van de werknemer, diens kinderen, (groot)ouders, mits tenminste 1 week tevoren kenbaar gemaakt, 1 dag; \ne. bij 25- en 40- jarig dienstjubileum, 1 dag; \nf. bij overlijden van de echtgeno(o)t(e) of van inwonend kind, vanaf de dag van overlijden tot en met de dag van begrafenis/ crematie; \ng. bij overlijden van een van de ouders of een uitwonend kind, 2 dagen; \nh. bij overlijden van broers, zusters, zwagers, schoonzusters, grootouders, schoonouders, schoonkinderen of kleinkinderen, 1 dag; \ni. zowel bij opname in als ontslag uit een ziekenhuis van echtgeno(o)t(e) of ongehuwd kind, 1 dag; \nj. bij elke verhuizing per keer 1 dag, doch nooit meer dan in totaal 2 dagen per 2 jaar; \nk. bij vervulling van door de wet/overheid zonder geldelijke vergoeding opgelegde verplichting, die persoonlijk moet worden nagekomen over een redelijke tijd, hoogstens 1 \ndag. \nOnder verzuim als bedoeld in dit artikel wordt verstaan het verzuim van de tijd waarin zou zijn gewerkt, indien niet verzuimd had moeten worden. \n \n2. Waar in dit artikel wordt gesproken van ‘kind’ wordt hieronder ook verstaan stief-, adoptie- en pleegkind : kinderen van meer dan twee ouders. Waar in dit artikel wordt \ngesproken van ‘echtgeno(o)t(e)’ of ‘huwelijk’ wordt hieronder ook verstaan geregistreerd partner(schap). \n\n3. Bij het ontbreken van een echtgeno(o)t(e) kan op verzoek van de werknemer daarmee gelijk worden gesteld de partner waarmee betrokkene samenwoont, op \nvoorwaarde dat de werknemer dit voorafgaande aan de onder lid 1 genoemde gebeurtenissen kenbaar heeft gemaakt bij de werkgever. \n \n4. Ouders met niet-traditionele gezinnen, zogenaamde Regenbooggezinnen, die een baby krijgen via een draagmoeder of adoptie hebben recht op vier weken \ngeboorteverof, naast het wettelijke verlof. Centraal moet hierin staan de duurzame relatie tussen ouder en kind, ongeacht woonsituatie, leeftijd of biologische relatie. \n \n5. Ouderschapsverlof: volgens de Wet arbeid en zorg (WAZO) hebben beide ouders recht op 26 werken (26 keer het aantal uren dat er per week gewerkt wordt) \nouderschapsverlof op te nemen binnen 8 jaar na de geboorte. Van deze 26 weken zijn 9 weken betaald ouderschapsverlof in het eerste jaar na de bevalling of adoptie met \neen UWV-uitkering van 70% van het maximum dagloon. Overige weken zijn onbetaald ouderschapsverlof. \n \n6. Geboorteverlof: geboorteverlof is het recht op verlof vlak na de bevalling van de partner. Partners kunnen één werkweek flexibel geboorteverlof opnemen binnen vier \nweken na de geboorte of adoptie met behoud van 100% van het loon. Daarnaast kan er aanvullend vijf weken geboorteverlof opgenomen worden. Dit extra verlof kan \nworden aangevraagd bij de UWV met behoud van 70% van het maximum dagloon.",
    "Artikel 18 - Keuzemogelijkheden in arbeidsvoorwaarden \n \nDe werknemer heeft het recht om loon en bovenwettelijke vakantiedagen in te zetten voor bestaande, per onderneming nader in te vullen, belastingvrije faciliteiten."
  ],
  "Termination information": [
    "Artikel 3 - Mijn werk \n \n1. Proeftijd \nDe proeftijd in een arbeidsovereenkomst is als volgt: \n• overeenkomst van zes maanden en korter: geen proeftijd \n• overeenkomst langer dan zes maanden tot twee jaar: een maand \n• overeenkomst voor onbepaalde tijd: twee maanden \nDe werkgever zal geen proeftijd overeenkomen als een werknemer vooraf gaande aan een dienstverband dezelfde functie heeft uitgeoefend ten behoeve van de werkgever. \n \n2. Opzegtermijn \nIn afwijking van artikel 7:672, lid 2 en lid 3 van het Burgerlijk Wetboek geldt voor zowel de werkgever, als de werknemer, een opzegtermijn van twee maanden. Van deze \ntermijn kan bij individuele arbeidsovereenkomst worden afgeweken, waarbij de opzegtermijn niet korter kan zijn dan één maand. \n \n3. Einde arbeidsovereenkomst \na. Een arbeidsovereenkomst voor onbepaalde tijd eindigt: \n- door opzegging door de werkgever of werknemer met inachtneming van de opzegtermijn; \n- op grond van de overige wettelijke bepalingen. \nb. Een arbeidsovereenkomst voor bepaalde tijd eindigt op de laatste dag van de overeengekomen contractduur. \nc. De arbeidsovereenkomst eindigt op de dezelfde dag van de maand waarop de werknemer de voor hem geldende AOW-gerechtigde leeftijd bereikt.",
    "Artikel 4 – Ketenbepaling en seizoenswerk \n \n1. Ketenbepaling \nOp grond van de wet (artikel 7:668a, lid 1 Burgerlijk Wetboek) ontstaat er een arbeidsovereenkomst voor onbepaalde tijd indien tussen partijen drie \narbeidsovereenkomsten zijn afgesloten en/of als de arbeidsovereenkomsten de 36 maanden overschrijden. De keten van arbeidsovereenkomsten kan alleen worden \ndoorbroken als er een periode tussen zit van ten minste zes maanden. \n \n2. Uitzondering seizoenswerk \nVoor seizoenswerk, zoals bepaald in artikel 2 lid 11 van de cao, is de tussenliggende periode van zes maanden verkort naar drie maanden, onder de voorwaarde dat het \nseizoenskarakter door middel van het voorvoegsel ‘seizoen’ in de schriftelijke arbeidsovereenkomst wordt opgenomen, aangevuld met een verwijzing naar bijlage 3 van de \nCAO Reisbranche."
  ],
  "Overtime information": [
    "Artikel 5 - Oproepkrachten\n2. Minimaal drie uur per oproep \nDe werkzaamheden van een oproepkracht zullen plaatsvinden in blokken van ten minste drie uur. De werkgever is alleen gerechtigd de oproepkracht te laten werken in \nblokken van minder dan drie uur, als de oproepkracht dat uitdrukkelijk wenst.",
    "Artikel 7 - Arbeidsduur en werktijden \n \n1. Normale arbeidsduur \nOnder normale arbeidsduur wordt verstaan het werk dat wordt verricht gedurende: \n• niet meer dan negen uur per dag en \n• niet meer dan gemiddeld vijf dagen per week, berekend over een aaneengesloten periode van maximaal 13 weken en naar rato bij een overeengekomen werkweek \nkorter dan vijf dagen. \nTer verwezenlijking van de vijfdaagse werkweek heeft de werknemer die in een werkweek zes dagen heeft gewerkt, recht op compensatie van deze zesde dag binnen \ndertien weken. Een aaneengesloten werkperiode kan niet langer duren dan zes dagen. Voor parttimers geldt dit naar rato van hun overeengekomen werkweek. \n• niet meer dan gemiddeld 39 uur per week, berekend over een aaneengesloten periode van maximaal 26 weken. \n \n2. Normale werktijden \nNormale werktijden zijn maandag tot en met zaterdag tussen 07.00 en 20.00 uur, met een onderbreking van minimaal een half uur pauze. \n \n3. Werken op zon- en feestdagen \nWerken op zon- en feestdagen gebeurt in beginsel vrijwillig. Lukt het de werkgever niet om met vrijwilligers de bezetting rond te krijgen, dan kan hij een werknemer op \nmaximaal acht zon- en feestdagen per jaar tot werk verplichten. Dit geldt niet voor werknemers met aantoonbare gewetensbezwaren. Werken op de bovengenoemde acht \nzon- en feestdagen geldt niet als overwerk. Het wordt in de roosters meegenomen en telt mee voor de gemiddelde werkweek.",
    "Artikel 12 – Overwerk \n \n1. Wie heeft recht op overwerk \nWerknemers met een functie in functiegroep 2 tot en met 5 (zie bijlage 1), hebben recht op een overwerkvergoeding. \n \n2. Wanneer is er sprake van overwerk \nVan overwerk is alleen sprake als dat plaatsvindt in opdracht van de werkgever en als de normale arbeidsduur, zoals opgenomen in artikel 7 lid 1, wordt overschreden. \nDe werkgever zal zich inspannen om te voorkomen dat het gemiddelde van 39 uur, berekend over 26 aaneensluitende weken, wordt overschreden. \n \n3. Compensatie in tijd \nDe werknemer die berekend over een periode van 26 weken gemiddeld meer dan 39 uur heeft gewerkt, heeft het recht om deze extra gewerkte uren in overleg met de \nwerkgever op te nemen in halve en/of hele dagen. \nDe werkgever kan in overleg met de OR of personeelsvertegenwoordiging afwijken van de periode van 26 weken. \n \n4. Overwerktoeslag \nBij overwerk geldt een toeslag op het normale uurloon van 25%. De overwerktoeslag kan bovenop de toeslag voor bijzondere uren, zoals bedoeld in artikel 20 lid 1, komen. \n \n5. Keuze voor vergoeding in tijd en/of geld \nPer bedrijfsonderdeel of afdeling wordt door de werkgever vastgesteld of overwerk wordt vergoed in tijd of geld, of een combinatie hiervan. \nAls overwerk wordt vergoed in tijd, dan zal de werkgever na overleg met de werknemer vaststellen wanneer deze tijd kan worden opgenomen. \n \n6. Maximaal aantal uren per week \nWerknemers met een functie in functiegroep 2 tot en met 8 (zie bijlage 1), zijn verplicht tot overwerk als de werkgever dit vraagt. Zij kunnen door de werkgever echter niet \nworden verplicht om meer te werken dan 47 uur per week. Voor de functies reisleider en reisbegeleider bedraagt het maximaal aantal verplicht te werken uren per week \n56.",
    "Artikel 20 - Toeslag bijzondere uren \n \n1. Werknemers met een functie in functiegroep 2 tot en met 5 (zie bijlage 1), hebben recht op onderstaande toeslag als zij werken op de volgende uren: \n Maandag tot en met zaterdag tussen 00.00 en 07.00 uur : 35% \n Maandag tot en met zaterdag tussen 20.00 en 24.00 uur : 35% \n Zondag en feestdagen : 75% \n \n2. De toeslag voor bijzondere uren: \n- kan worden opgeteld bij de overwerktoeslag; \n- wordt berekend over het normale uurloon.",
    "Artikel 21 – Bereikbaarheidsdienst \n \nEen bereikbaarheidsdienst is een dienst, waarbij de werknemer buiten de voor hem geldende werktijden voor een vastgestelde periode, bereikbaar en beschikbaar moet \nzijn voor het verrichten van werkzaamheden. Dit is noodzakekijk om de bedrijfsvoering te garanderen. De werkgever die van bereikbaarheidsdiensten gebruikmaakt, moet \nhiervoor in overleg met de OR of de personeelsvertegenwoordiging een reglement opstellen. De werknemer ontvangt de volgende vergoeding voor een \nbereikbaarheidsdienst: \n \nPer 1 juli 2024 \n• Voor een dienst die op een ingeroosterde werkdag valt (of op een dag die volgens een vast patroon als werkdag geldt): € 0,93 bruto per uur. \n• Voor een dienst die deels of geheel valt op een niet-ingeroosterde werkdag (of op een dag die volgens een vast patroon niet als werkdag geldt): € 2,18 bruto per uur.\n\nPer 1 juli 2025 \n• Voor een dienst die op een ingeroosterde werkdag valt (of op een dag die volgens een vast patroon als werkdag geldt): € 0,97 bruto per uur. \n• Voor een dienst die deels of geheel valt op een niet-ingeroosterde werkdag (of op een dag die volgens een vast patroon niet als werkdag geldt): € 2,27 bruto per uur.",
    "Artikel 27 - Arbeidsduur \n \n1. Er geldt de volgende gemiddelde arbeidsduur per (reis)dag: \n- Reisleider : 8 uur \n- Reisbegeleider : 8 uur (tenzij door werkgever aantoonbaar gemaakt kan worden dat er gemiddeld minder wordt gewerkt) \n\n2. De genoemde arbeidsduur geldt als contractuele ondergrens. \n\n3. Voor de functie Reisleider geldt dat de voorbereiding en (administratieve) afhandeling van de reis is meegenomen in de gemiddelde arbeidsduur van 8 uur per dag. \nHierbij is ervan uit gegaan dat de tijd hiervoor ongeveer 1 uur van de arbeidsduur per dag bedraagt. Als deze norm wordt overschreden, geldt dat de extra benodigde tijd zal \nworden vergoed. \n \n4. Indien de overeengekomen arbeidstijd – met in achtneming van de genoemde contractuele ondergrens – als gevolg van onvoorziene omstandigheden wordt \noverschreden, zal deze overschrijding door de werkgever worden uitbetaald. Hierbij geldt als voorwaarde dat de werkgever zo snel als mogelijk op de hoogte wordt gesteld \nvan de onvoorziene omstandigheid."
  ],
  "Training information": [
    "Artikel 13 - Ontwikkeling \n \n1. Ontwikkeling \nWerkgever en werknemer zullen jaarlijks overleggen over ontwikkeling, loopbaanbeleid, (duurzame) inzetbaarheid en te volgen training en opleiding die van belang zijn voor \nde uitoefening van de functie of verdere loopbaanontwikkeling. Afspraken die uit dit overleg voortkomen, worden vastgelegd in een Persoonlijk Ontwikkelingsplan (POP). \nTijdens dit jaarlijkse overleg zal met de werknemer die een verkoopfunctie heeft ten aanzien van vakantiereizen, overleg worden gevoerd over het volgen van een studiereis \nen zullen de gemaakte afspraken worden opgenomen in het POP. \n \n2. Studiekosten \nDe werkgever betaalt de kosten voor branche- of functiegerichte opleidingen op verzoek van de werkgever. Kosten die hieronder vallen zijn lesgelden, examengelden, reis- \nen verblijfkosten en voorgeschreven opleidingsmaterialen. \n \n3. Studieverlof \nDe werknemer krijgt in overleg met de werkgever 100% studieverlof met behoud van salaris voor functiegerichte opleidingen als deze onder werktijd plaatsvinden. \n \n4. Studiereizen \n1. Een studiereis is een reis die de werknemer op verzoek of in opdracht van de werkgever maakt. De werknemer heeft recht op een vergoeding van de kosten van het \nvervoer, de maaltijden en de overnachting(en). \n2. De werkgever zal alleen die uren betalen (zonder overwerkvergoeding) die de werknemer zou hebben gewerkt als hij geen studiereis zou hebben gemaakt. \n3. Na afloop van de reis geldt een minimale dagelijkse rust van 11 uur voordat de werknemer weer aan het werk gaat",
    "Artikel 14 - Stichting Reiswerk \n \nStichting Reiswerk ondersteunt werknemers in de reisbranche in hun ontwikkeling. Via www.reiswerk.nl krijgen werknemers toegang tot een online leerplatform met trainingen \nen andere tools die de ontwikkeling ondersteunen. De stichting komt voort uit de CAO voor de Reisbranche inzake Sociaal Fonds (cao nr. 3810).",
    "Artikel 40 – Functiehuis \nCao partijen hebben reeds opdracht gegeven aan Stichting Reiswerk om een vooronderzoek uit te voeren naar de modernisering van het functiehuis van de cao. Cao \npartijen bekijken gedurende de looptijd van de cao of dit gevolgen heeft voor de lopende cao."
  ],
  "Homeoffice information": [
    "Artikel 23 – Thuiswerkvergoeding \nMet ingang van 1 januari 2025 ontvangen werknemers een thuiswerkvergoeding: \n \n• De thuiswerkvergoeding bedraagt minimaal € 2,00 per effectief thuisgewerkte dag. \n• De werkgever mag in plaats van de thuiswerkvergoeding per dag er ook voor kiezen om een internetvergoeding te bieden van minstens € 20,00 per maand. \nWerkgever moet dit fiscaal zelf afstemmen met de Belastingdienst. \n• Werkgever en werknemer maken zelf verdere afspraken over het thuiswerkbeleid. In dit beleid worden onder meer afspraken gemaakt over welke dagen er \nthuisgewerkt mag worden, arbo-aspecten van het thuiswerken en evaluatie van het thuiswerken."
  ]
}