{
  "General information": [
    "Cao universitair medische centra 2022 t/m 2023\n1 januari 2022 tot en met 31 december 2023\nVastgesteld in het LOAZ op 31 maart 2022",
    "Partijen bij de Cao umc\n  De Cao umc is aangegaan door de werkgeversorganisatie NFU  \nen de volgende vakbonden:\n  • CNV Connectief \n  • FBZ\n  • FNV Zorg en Welzijn \n  • LAD\n  • NU’91",
    "artikel 1.10  Werkingssfeer Cao umc\n 1 De Cao umc is van toepassing op de arbeidsovereenkomsten tussen de volgende \nwerkgevers en hun medewerkers:\na De publiekrechtelijke rechtspersoon Academisch Medisch Centrum in Amsterdam, \nhandelend onder de naam AMC.\nb De Stichting VUmc in Amsterdam, handelend onder de naam VUmc.\nc De publiekrechtelijke rechtspersoon Academisch Ziekenhuis Rotterdam in Rotterdam, \nhandelend onder de naam Erasmus Universitair Medisch Centrum Rotterdam (Erasmus \nMC).\nd De publiekrechtelijke rechtspersoon Academisch Ziekenhuis Leiden in Leiden, \nhandelend onder de naam Leids Universitair Medisch Centrum (LUMC).\ne De publiekrechtelijke rechtspersoon academisch ziekenhuis Maastricht in Maastricht, \ntevens handelend onder de naam Maastricht UMC+.\nf De publiekrechtelijke rechtspersoon Academisch Ziekenhuis Groningen in Groningen, \nhandelend onder de naam Universitair Medisch Centrum Groningen (UMCG).\ng De Stichting Radboud universitair medisch centrum in Nijmegen, tevens handelend \nonder de naam Radboudumc.\nh De publiekrechtelijke rechtspersoon Universitair Medisch Centrum Utrecht in Utrecht, \nhandelend onder de naam UMC Utrecht.\n 2 De Cao umc geldt niet voor de vakantiekracht, tenzij uit een specifieke bepaling volgt dat die \nbepaling (ook) voor de vakantiekracht geldt.\n 3 De Cao umc geldt niet voor de leden van de raad van bestuur van de in lid 1 onder b en g \ngenoemde werkgevers en de raad van toezicht.\n 4 Als de werkgever een afzonderlijke regeling van toepassing verklaart, is de Cao umc niet van \ntoe passing op:\n1 Medewerkers die op afroep, al dan niet regelmatig, korte tijd werken.\n2 Medewerkers die alleen tijdens de weekeinden werken.\n3 Medewerkers die als uurdocent enkele lessen geven.\n5 Stagiairs en coassistenten hebben geen arbeidsovereenkomst. De bepalingen voor stagiairs \nen coassistenten staan in bijlage G van deze cao. Het umc past deze bepalingen op zijn \nstagiairs en coassistenten toe.",
    "artikel 1.11  Looptijd collectieve arbeidsovereenkomst\n  Partijen zijn deze cao aangegaan voor de periode van 1 januari 2022 tot en met 31 december \n2023.  \n  Indien deze cao niet twee maanden voor het verstrijken van de looptijd door een van de \npartijen schriftelijk is opgezegd, wordt de looptijd met een jaar verlengd."
  ],
  "Wage information": [
    "artikel 4.1  Betaling van het salaris\n 1 De werkgever betaalt het salaris aan de medewerker maandelijks uit.\n 2 Het salaris is een bedrag per maand dat is opgenomen in de salarisschalen die staan \nvermeld in de bijlagen A, Aa, B, C, D en Da van deze cao. \n 3 Als het salaris lager is dan het maandbedrag van het minimumloon voor medewerkers van \ndezelfde leeftijd, betaalt de werkgever de betreffende medewerker in afwijking van het \ntweede lid het minimumloon uit, of kent hem een toelage toe ten bedrage van het verschil. \n 4 Vanaf 1 januari 2022 hanteren de umc’s voor de salarisschalen in de bijlagen A, Aa, B en C \neen minimumloon van € 14,- bruto per uur. Dit is verwerkt in de salarisschalen in de bijlagen. \nVoor bijlage D, Klinische periode Schaal A en B geldt een minimumloon van ten minste  \n€ 14,- bruto per uur voor leerlingen van 21 jaar en ouder.\n 5 De werkgever betaalt de medewerker die voor een deel van het jaar in dienst is het salaris \nmaandelijks uit op basis van de gemiddelde arbeidsduur, zijnde de arbeidsduur voor dat jaar \ngedeeld door het aantal maanden dat hij in dat jaar in dienst is.\n 6 Bij ontslag verrekent de werkgever te veel of te weinig aan de medewerker uitbetaald loon.",
    "artikel 4.1.1  Collectieve salarisverhogingen\n 1 De salarisbedragen in de salarisschalen worden als volgt structureel verhoogd:\nIngangsdatum 1 augustus 2021\nSalarisschaal Verhoging Bijzonderheden\n1 t/m 10 van bijlage A en bijlage D 2% Ten minste €  75,- bruto p.m.\n11 t/m 18 van bijlage A, bijlagen B en C 1%, plus 1% met een \nmaximum van €  46,-\nbijlage Aa 3,5%\nIngangsdatum 1 januari 2022\nSalarisschaal Verhoging Bijzonderheden\nbijlage Aa 3,5%\nIngangsdatum 1 augustus 2022\nSalarisschaal Verhoging Bijzonderheden\n1 t/m 10 van bijlage A en bijlage D 2% Ten minste €  61,- bruto p.m.\n11 t/m 18 van bijlage A, bijlagen B en C 1%, plus 1% met een \nmaximum van €  46,-\n  Deze collectieve salarisverhogingen zijn verwerkt in de genoemde bijlagen. De salaris-  \nbedragen zijn afgerond op hele euro’s.\n 2 De werkgever betaalt de salarisverhogingen over 2021 in januari 2022 met terugwerkende \nkracht.\n 3 In het jaar 2023 worden de salarisbedragen in de salarisschalen structureel verhoogd. \nDaarbij geldt het volgende kader:\n• de collectieve salarisverhoging in 2023 is minimaal de CPI-afgeleid 2022 (jaarmutatie) \nvolgens de prinsjesdagraming 2022;\n• cao-partijen bekijken in goed onderling overleg hoe mogelijke knelpunten opgelost \nkunnen worden;\n• de ingangsdatum van de collectieve salarisverhoging is voor de salarisschalen in bijlage \nAa 1 januari 2023.",
    "artikel 4.2  Functiewaardering\n 1 De werkgever waardeert de aan de medewerker opgedragen functie met het functie-  \nwaarderingssysteem FUWAVAZ. \n 2 FUWAVAZ is niet van toepassing op functies van medewerkers genoemd in hoofdstuk 13, 14, \n15, 16 en 17, op overige artsenfuncties en op functies van leerlingen. Voor artsen, leerlingen \nen onderzoekers in opleiding gelden specifieke salarisschalen en waar dat niet het geval is \nbepaalt de werkgever de salarisschaal binnen de beloningsverhoudingen in het umc.\n 3 De waardering van functies geschiedt op basis van functietyperingen. Een functietypering is \neen zodanige beschrijving van de inhoud van de functie, dat de bijbehorende salarisschaal \nmet behulp van FUWAVAZ is vast te stellen. \n 4 Als een functie bestaat uit een combinatie van verschillend gewaardeerde functies uit twee \nfunctiefamilies geldt de schaal van de hoger gewaardeerde functie alleen als de medewerker \nalle taken van deze functie volledig uitvoert voor ten minste de helft van de voor hem \ngeldende arbeidsduur.\n 5 De werkgever kan besluiten de inhoud van een functie te typeren met een FUWAVAZ-norm-  \nfunctie, indien de aan de medewerker opgedragen werkzaamheden daarmee in voldoende \nmate worden beschreven. In dat geval geldt de bij de normfunctie behorende salarisschaal. \n 6 FUWAVAZ is evenmin van toepassing op medewerkers die zijn opgenomen in het Doel-  \ngroepenregister van de Wet Banenafspraak. Voor hen geldt met ingang van 1 januari 2019 \neen aparte salarisschaal die start bij het minimumloon en via acht gelijke periodieken \noploopt naar het maximum van 120% van het minimumloon, als vermeld in Bijlage Da \n(Salarisschaal Wet Banenafspraak). Onder minimumloon wordt verstaan het van overheids-  \nwege vastgestelde minimumloon voor 21 jaar en ouder.\n  Indien op de functie van een medewerker uit het Doelgroepenregister van de Wet Banen-  \nafspraak wel een normfunctie of organieke functie van toepassing is en de medewerker \noefent deze functie naar aard en omvang volledig uit, dan wordt hij ingeschaald in de bij die \nfunctie behorende salarisschaal.",
    "artikel 4.3  Inschaling en salarisgarantieregeling\n 1 De werkgever bepaalt de salarisschaal voor de medewerker met inachtneming van de voor \nzijn functie vastgestelde waarderingsuitkomst, alsmede met inachtneming van bijzondere \nregelingen ter bepaling van de voor de medewerker geldende salarisschaal. Aanloopschalen \nworden niet gebruikt.\n 2 Bij indiensttreding kent de werkgever de medewerker het salaris toe dat in de voor hem \ngeldende salarisschaal is vermeld achter het salarisnummer 0.\n 3 De werkgever kan gemotiveerd besluiten dat de medewerker de opgedragen functie nog niet \nvolledig kan vervullen omdat hij nog niet aan de functie-eisen voldoet. In dat geval kan de \nmedewerker één schaal lager worden ingeschaald. Bovendien wordt een scholingstraject \nafgesproken. Als de werkgever van deze afwijkingsmogelijkheid gebruik maakt, deelt hij de \nmedewerker vooraf mee op basis van welke criteria en op welk moment hij zal beoordelen of \nde functie volledig aan de medewerker kan worden opgedragen.\n 4 De werkgever kan door het toekennen van een hoger salaris afwijken van het tweede lid.\n 5 Als voor de medewerker bij overgang naar een andere functie een salarisschaal gaat gelden \nmet een lager maximumsalaris dan de reeds voor hem geldende schaal, behoudt hij in ieder \ngeval zijn salaris. Als dit salaris hoger is dan het maximum van de nieuwe salarisschaal, \nontvangt hij voor het verschil een toelage. Bij een algemene verhoging van het salaris wordt \nde toelage eveneens verhoogd.\n  Bij overgang naar een andere functie op of na 1 april 2015 geldt tevens dat als de mede-  \nwerker het maximum van zijn oude schaal nog niet had bereikt hij door verhoging van de \ntoelage de uitloop in zijn oude schaal behoudt conform de systematiek van artikel 4.3.1 lid 4.",
    "artikel 4.3.1  Salarisverhoging\n 1 De werkgever verhoogt het salaris van de medewerker tot het in de schaal naasthogere \nbedrag indien de medewerker zijn functie naar het oordeel van de werkgever naar behoren \nvervult.\n 2 De werkgever kan het salaris verhogen tot een hoger bedrag in de schaal indien de \nmedewerker zijn functie naar het oordeel van de werkgever zeer goed of uitstekend vervult.\n 3 Vervult de medewerker zijn functie naar het oordeel van de werkgever niet naar behoren, \ndan blijft salarisverhoging achterwege.\n 4 Zolang de medewerker het maximumsalaris van de voor hem geldende salarisschaal nog \nniet heeft bereikt, kent de werkgever de in het eerste of tweede lid bedoelde salaris-  \nverhoging een jaar na indiensttreding van de medewerker toe en nadien telkens na één jaar.\n 5 De werkgever kan afwijken van het vierde lid door een salarisverhoging eerder toe te \nkennen.",
    "artikel 4.4  Eindejaarsuitkering\n 1 De medewerker heeft recht op een eindejaarsuitkering van 8,3% van de voor de medewerker \ngeldende berekeningsgrondslag. Uitbetaling geschiedt bij de salarisbetaling van november. \nDe medewerker die vóór 1 november uit dienst treedt, heeft eveneens recht op een \neindejaarsuitkering. Uitbetaling geschiedt uiterlijk in de eerste maand volgend op de maand \nvan uitdiensttreding.\n 2 De eindejaarsuitkering wordt berekend over de som van de salarissen inclusief de in artikel \n4.3 genoemde toelagen die de medewerker in de periode van 1 december van het \nvoorgaande kalenderjaar tot en met 30 november van het lopende kalenderjaar ontvangt.\n 3 De eindejaarsuitkering wordt ten minste berekend over het salaris dat in bijlage A is vermeld \nachter het salarisnummer 10 van salarisschaal 7.",
    "artikel 4.5  Vakantie-uitkering\n 1 De medewerker heeft recht op een vakantie-uitkering ten bedrage van 8% van het door hem \nontvangen loon.\n 2 De vakantie-uitkering bedraagt ten minste het in bijlage E opgenomen bedrag per maand.\n 3 Als de medewerker op grond van artikel 8.5 (doorbetaling loon) 70% dan wel 85% van zijn \nloon ontvangt, wordt hij voor de toepassing van het eerste lid geacht 100% van zijn loon te \nontvangen.",
    "artikel 4.7.1  Functioneringstoelage\n 1 De werkgever kan de medewerker die het maximumsalaris van de voor hem geldende \nsalarisschaal heeft bereikt een functioneringstoelage toekennen, indien naar zijn oordeel \nsprake is van zeer goede of uitstekende vervulling van de functie.\n 2 De functioneringstoelage wordt toegekend voor de duur van een jaar. Indien daar op grond \nvan bijzondere omstandigheden aanleiding toe bestaat, kan de werkgever besluiten de \ntoelage voor een langere duur toe te kennen.\n 3 De functioneringstoelage bedraagt ten hoogste 10% van het voor de medewerker geldende \nsalaris.",
    "artikel 4.7.2  Waarnemingstoelage\n 1 Indien een medewerker tijdelijk een functie waarneemt waarvoor een hogere schaal geldt \ndan voor zijn eigen functie, blijft de voor hem geldende salarisschaal van toepassing. De \nwerkgever kan hem voor de duur van die waarneming een toelage toekennen.\n 2 Onder waarneming wordt verstaan het in opdracht van de werkgever tijdelijk uitoefenen van \neen andere functie dan die van de medewerker zelf.",
    "artikel 4.7.3  Toelage onregelmatige dienst\n 1 De medewerker voor wie één van de schalen 1 tot en met 11 van bijlage A of een salarisschaal \nvan bijlage Aa, B, D of Da van deze cao geldt, heeft recht op een toelage onregelmatige \ndienst voor het, anders dan bij wijze van overwerk, regelmatig of vrij regelmatig verrichten \nvan arbeid op andere tijden dan op de dagen maandag tot en met vrijdag tussen 07.00 uur \nen 20.00 uur en zaterdag tussen 8.00 uur en 12.00 uur.",
    "artikel 4.7.4  Bereikbaarheids- en aanwezigheidsdienst\n 1  Van bereikbaarheidsdienst is sprake als de medewerker op afroep bereikbaar dient te zijn \nvoor het verrichten van onvoorzienbare, spoedeisende werkzaamheden buiten de voor hem \ngeldende werktijden.\n 2 Van aanwezigheidsdienst is sprake als de medewerker tijdens zijn bereikbaarheidsdienst \naanwezig dient te zijn in het umc.",
    "artikel 4.8  Arbeidsmarkttoelage/Bindingspremie\n  De werkgever kan de medewerker om redenen van werving of behoud een arbeidsmarkt-  \ntoelage of bindingspremie toekennen.",
    "artikel 5.3  Woon-werkverkeer\n 1 De werkgever stelt met instemming van de ondernemingsraad regels vast voor het \nvergoeden van kosten van woon-werkverkeer.",
    "artikel 5.6  Maaltijdvergoeding\n 1 De werkgever verstrekt de medewerker een maaltijd, indien hij niet in de gelegenheid is  \nzijn maaltijd op de gebruikelijke plaats en tijd te nuttigen vanwege het feit dat hem is \nopgedragen aansluitend aan zijn werkdag langer dan twee uren overwerk te verrichten  \nof langer dan twee uren arbeid te verrichten in het kader van de uitoefening van een \nbereikbaarheids- of aanwezigheidsdienst."
  ],
  "Pension information": [
    "pensioenreglement ABP : het pensioenreglement van de Stichting Pensioenfonds ABP;",
    "artikel 3.3.2  Aanwending\n 1 Doel van de aanwending van het extra persoonlijk budget is duurzame inzetbaarheid.  \nDe medewerker kan het extra budget aanwenden voor één of meer van de volgende \nmogelijkheden:\na recht op vermindering van de jaarurennorm bij gelijkblijvend salaris;\nb recht op inzet in de levensloopregeling;\nc recht op inkoop extra pensioen zolang het pensioenreglement hierin voorziet;\nd recht op een bijdrage in de premie voor een door de medewerker afgesloten netto-  \npensioen- of nettolijfrenteregeling als bedoeld in afdeling 5.3B van de Wet \ninkomstenbelasting6;\ne recht op inzet voor ontwikkeling en/of scholingsverlof;",
    "artikel 4.3 lid 7\n 7 Indien de medewerker maximaal 10 jaar direct voorafgaande aan de in het ABP \npensioenreglement vastgestelde pensioenrekenleeftijd in het kader van vrijwillige demotie \nkiest voor het vervullen van een lager gesalarieerde functie (niet zijnde een salarisverlaging \nwegens terugbrenging van de arbeidsduur), draagt de werkgever zorg voor een gelijke \npensioenopbouw als zou hebben gegolden wanneer de medewerker zijn oude salaris had \nbehouden. De premie wordt percentueel op de gebruikelijke manier verdeeld tussen \nwerkgever en medewerker. De werkgever biedt deze mogelijkheid zolang het ABP-\npensioenreglement daarin voorziet.",
    "artikel 6.1.2 lid 2 sub e\ne tijdens de vermindering blijft de opbouw van het pensioen ongewijzigd, evenals de \nverdeling van de te betalen pensioenpremie over de medewerker en het bevoegd gezag, \nmits de vermindering een eenmalig karakter draagt;",
    "artikel 3.3.2 lid 5\n5 De door de medewerker gekozen bijdrage in de premie voor een door de medewerker \nafgesloten nettopensioen- of nettolijfrenteregeling wordt aan de medewerker betaald onder \ninhouding en afdracht van de wettelijk verplichte loonheffingen6. De keuze tot aanwending \nheeft betrekking op de premie voor het kalenderjaar waarin de medewerker de keuze maakt. \nDe medewerker kan deze eenmaal per kalenderjaar maken, uiterlijk op 1 november. De naar \nnetto premie omgerekende aanwending van het extra persoonlijk budget kan niet hoger zijn \ndan de door medewerker te betalen volledige jaarpremie."
  ],
  "Leave information": [
    "artikel 2.4.4 lid 3\nDe arbeidsovereenkomst voor de duur van een opleiding wordt verlengd met de duur van het \ndoor de medewerker genoten zwangerschaps- en bevallingsverlof indien de medewerker \ndaarom verzoekt en voor zover dit verlof tijdens de opleiding wordt genoten.",
    "artikel 4.5  Vakantie-uitkering\n 1 De medewerker heeft recht op een vakantie-uitkering ten bedrage van 8% van het door hem \nontvangen loon.\n 2 De vakantie-uitkering bedraagt ten minste het in bijlage E opgenomen bedrag per maand.\n 3 Als de medewerker op grond van artikel 8.5 (doorbetaling loon) 70% dan wel 85% van zijn \nloon ontvangt, wordt hij voor de toepassing van het eerste lid geacht 100% van zijn loon te \nontvangen.",
    "artikel 4.5.1  Uitbetaling vakantie-uitkering\n 1 De vakantie-uitkering wordt eenmaal per jaar betaald over het tijdvak van twaalf maanden \ndat is begonnen met de maand juni van het voorafgaande kalenderjaar.\n 2 Bij ontslag van de medewerker vindt betaling plaats over het tijdvak gelegen tussen het \neinde van het laatst verstreken tijdvak waarover de vakantie-uitkering is betaald en de \ndatum van het ontslag.",
    "artikel 4.7.3 lid 2\nDe toelage onregelmatige dienst wordt tijdens de vakantie ook doorbetaald. Hiervoor stelt \nde werkgever een gemiddeld bedrag vast op basis van de toegekende toelagen in de twaalf \nkalendermaanden voorafgaand aan de maand waarin de medewerker met vakantie is. \nIndien de medewerker nog geen twaalf kalendermaanden in dienst is geweest, wordt het \ngemiddelde bedrag vastgesteld op het gemiddelde in de kalendermaanden tot aan de \nmaand waarin de medewerker met vakantie is.",
    "artikel 6.1 lid 2 en 3\n 2 De arbeidsduur bedoeld in het eerste lid wordt verminderd met 7,2 uur voor elke feestdag  \ndie niet op zaterdag of zondag valt.\n 3 Feestdagen zijn Nieuwjaarsdag, Tweede Paasdag, Hemelvaartsdag, Tweede Pinksterdag, \nbeide Kerstdagen, de dag waarop de verjaardag van de Koning wordt gevierd, eens per vijf \njaar op 5 mei in een jubileumjaar (voor het eerst in 2020) en de door de werkgever toege-  \nvoegde feestdagen.",
    "artikel 6.1.2 lid 2 sub f\nf over de minder gewerkte uren wordt geen vakantie opgebouwd.",
    "artikel 6.2.2  Feestdagen\n 1 Tenzij het bedrijfsbelang dit onvermijdelijk maakt, wordt geen dienst geëist op zaterdagen \nen zondagen, noch op Nieuwjaarsdag, Tweede Paasdag, Hemelvaartsdag, Tweede \nPinksterdag, beide Kerstdagen, de dag waarop de verjaardag van de Koning wordt gevierd, \nen eens per vijf jaar op 5 mei in een jubileumjaar (voor het eerst in 2020).\n 2 Tenzij het bedrijfsbelang dit onvermijdelijk maakt, wordt op verzoek van de medewerker in \nplaats van op de in het eerste lid genoemde christelijke feestdagen geen dienst geëist op de \nvoor hem in verband met zijn godsdienstige opvattingen geldende feestdagen, tot een \nmaximum van vijf dagen per jaar.",
    "artikel 6.2.5  Avond-/nachtdiensten tijdens zwangerschap en na bevalling\n  Een vrouwelijke medewerker kan niet worden verplicht arbeid te verrichten in avond- en/of \nnachtdiensten: \na na de derde maand van de zwangerschap tot aan het bevallingsverlof, en\nb gedurende de periode van zes maanden na de bevalling waarin borstvoeding wordt gegeven.",
    "artikel 4.11  Militair verlof en rampenbestrijding\n 1 Militair verlof is niet van toepassing vanwege opschorting van de militaire dienstplicht. \nWanneer een buitenlandse medewerker in het buitenland wordt opgeroepen zijn militaire \ndienstplicht te vervullen, dan gelden de bepalingen inzake militair verlof genoemd in de \nartikelen 4.11 en 7.2 Cao UMC 2007.\n 2 Degene die ingevolge artikel 7.2 (verlof van rechtswege) met verlof is vanwege rampen-  \nbestrijding, behoudt over de tijd van dit verlof de aan zijn functie verbonden loon.  \nDe toelage onregelmatige dienst en de toelage bereikbaarheids- en aanwezigheidsdienst \nworden hierbij niet tot het loon gerekend.",
    "artikel 4.12  Politiek verlof\n  Als de medewerker een vaste vergoeding ontvangt uit een functie in een publiekrechtelijk \ncollege waarin hij is benoemd of verkozen en als de werkgever hem, tenzij het bedrijfsbelang \nvan de werkgever zich daartegen verzet, verlof heeft verleend voor het bijwonen van ver-  \ngaderingen en zittingen van dat college en voor het verrichten van daaruit voortvloeiende \nwerkzaamheden, past de werkgever op zijn loon een inhouding toe over de tijd dat hij verlof \nheeft. Deze inhouding gaat hetgeen hij geacht kan worden te ontvangen als vaste ver-  \ngoeding voor de met het verlof overeenkomende tijd in de bedoelde functie niet te boven."
  ],
  "Termination information": [
    "artikel 1.9  Anticumulatie transitievergoeding en transitiekosten\n 1 In dit artikel wordt verstaan onder:\na transitievergoeding: de transitievergoeding bedoeld in artikel 673 van boek 7 van het BW. \nb transitiekosten: kosten van voorzieningen die zijn gericht op het van-werk-naar-werk \nhelpen van de medewerker zoals bedoeld in artikel 673, lid 6, onder a, van Boek 7 van \nhet BW, voor zover die voorzieningen zijn opgenomen in collectieve afspraken tussen de \nwerkgever en de vakbonden.\n 2 In het lokaal overleg worden afspraken gemaakt over het in mindering brengen van de \ntransitiekosten op de transitievergoeding, teneinde cumulatie van de transitievergoeding en \nde transitiekosten te voorkomen.",
    "artikel 2.3  Arbeidsovereenkomst voor onbepaalde tijd of bepaalde tijd\n 1 De werkgever en de medewerker sluiten een arbeidsovereenkomst voor:\na onbepaalde tijd, of\nb bepaalde tijd.\n 2 Bij vaste functies en vast werk, dus bij een structurele formatieplaats, is het verplicht om \neen arbeidsovereenkomst voor onbepaalde tijd te sluiten. \n 3 De verplichting om een arbeidsovereenkomst voor onbepaalde tijd te sluiten bij een \nstructurele formatieplaats, geldt niet als de werkgever zich nog niet eerder op de hoogte \nheeft kunnen stellen van de geschiktheid en bekwaamheid van de medewerker voor de \nfunctie. Dan kunnen de werkgever en de medewerker eenmaal een arbeidsovereenkomst \nvoor bepaalde tijd sluiten met een maximumduur van 12 maanden. Als de medewerker \nvoldoende functioneert wordt de arbeidsovereenkomst voor bepaalde tijd opgevolgd door \neen arbeidsovereenkomst voor onbepaalde tijd.",
    "artikel 2.3 lid 4\nDe werkgever en de medewerker kunnen een proeftijd zoals bedoeld in artikel 7:652 BW \nafspreken.",
    "artikel 2.4  Arbeidsovereenkomst voor bepaalde tijd\n 1 De arbeidsovereenkomst voor bepaalde tijd wordt aangegaan voor een bepaalde periode, \nvoor de duur van een bepaald werk of voor de duur van een opleiding.\n 2 De aanzegregeling voor het wel of niet verlengen van de arbeidsovereenkomst voor \nbepaalde tijd is overeenkomstig de wettelijke aanzegregeling van artikel 7:668 BW (zie \nbijlage O).",
    "artikel 2.4.5  Een reeks arbeidsovereenkomsten voor bepaalde tijd \n 1 Op een reeks arbeidsovereenkomsten voor bepaalde tijd is artikel 7:668a BW, de wettelijke \nketenbepaling, van toepassing. De ketenbepaling regelt wanneer in een reeks van arbeids-  \novereenkomsten voor bepaalde tijd automatisch een arbeidsovereenkomst voor onbepaalde \ntijd ontstaat. \n 2 Op grond van de wettelijke ketenbepaling ontstaat met ingang van 1 januari 2020 \nautomatisch een arbeidsovereenkomst voor onbepaalde tijd als:\na een reeks arbeidsovereenkomsten voor bepaalde tijd langer duurt dan 36 maanden \n(artikel 7:668a, lid 1, onderdeel a, BW); of\nb in een reeks arbeidsovereenkomsten voor bepaalde tijd een vierde arbeidsovereenkomst \nvoor bepaalde tijd wordt aangegaan (artikel 7:668a, lid 1, onderdeel b, BW).\n  Hierbij geldt dat een reeks arbeidsovereenkomsten voor bepaalde tijd eindigt als er een \nonderbreking van meer dan zes maanden is tussen twee arbeidsovereenkomsten voor \nbepaalde tijd. Na een dergelijke onderbreking begint de telling van de duur van de reeks en \nhet aantal arbeidsovereenkomsten in de reeks opnieuw.\n  Verder bevat de wettelijke ketenbepaling regels voor onder meer opvolgend werkgeverschap \n(artikel 7:668a, lid 2 BW) en een ruimere ketenregeling voor de reeks arbeidsovereen-  \nkomsten voor bepaalde tijd met de medewerker die de AOW-gerechtigde leeftijd heeft \nbereikt (artikel 7:668a, lid 12 BW).\n 3 De intrinsieke aard van de bedrijfsvoering van de umc’s vereist dat voor de hierna te noemen \nfuncties of functiegroepen wordt afgeweken van de wettelijke ketenbepaling. De motivering \nvan de afwijking is telkens in een voetnoot opgenomen.\n 4 De periode van 36 maanden bedoeld in artikel 7:668a, lid 1, onderdeel a, BW wordt verlengd \ntot 48 maanden als de arbeidsovereenkomst voor bepaalde tijd wordt aangegaan voor een \nvan de volgende functies of functiegroepen:\na Onderzoekers, als de functie uitsluitend of in overwegende mate verbonden is aan \nonderzoek dat afhankelijk is van projectmatige, tijdelijke financiering1.\nb Functies waarvan het de kerntaak is om leiding te geven aan of mee te werken aan de \nrealisatie van omvangrijke projecten/programma’s, zoals projectleider, projectmanager, \nprogrammadirecteur, projectadviseur, projectmedewerker en projectsecretaresse2.\nc Wetenschappelijke functies gericht op het doorlopen van een zogeheten tenure track \nmet als einddoel benoeming in een hogere wetenschappelijke functie, onder de voor-  \nwaarde dat de tenure track in het kader van het aangaan van de arbeidsovereenkomst \nschriftelijk is vastgelegd3.\n 5 Het aantal van drie arbeidsovereenkomsten voor bepaalde tijd bedoeld in artikel 7:668a,  \nlid 1, onderdeel b, BW wordt verhoogd naar zes als de arbeidsovereenkomst voor bepaalde \ntijd met een vakantiekracht wordt aangegaan4.\n 6 Het aantal van drie arbeidsovereenkomsten voor bepaalde tijd bedoeld in artikel 7:668a,  \nlid 1, onderdeel b, BW wordt verhoogd naar zes en de periode van 36 maanden bedoeld in \nartikel 7:668a, lid 1, onderdeel a, BW wordt verlengd tot 48 maanden, als de arbeidsover-  \neenkomst voor bepaalde tijd wordt aangegaan met een student-assistent5.\n 7 De wettelijke ketenbepaling is niet van toepassing op de arbeidsovereenkomsten voor \nbepaalde tijd die uitsluitend of overwegend omwille van de educatie van de medewerker zijn \naangegaan met:\na de arts in opleiding tot specialist (aios);\nb de arts in opleiding tot specialist en klinisch onderzoeker (aiosko);\nc de medewerker die de opleiding tot specialist heeft afgerond en die daarna als fellow \nverder opgeleid wordt in (een specifiek deel van) een medisch specialisme;\nd de onderzoeker in opleiding (oio) c.q. de promovendus;\ne de leerling in opleiding als bedoeld in hoofdstuk 16 van deze cao;\nf de medewerker in opleiding als bedoeld in hoofdstuk 17 van deze cao;\ng de medewerker die een door het College Zorg Opleidingen (CZO) erkende zorgopleiding \nvolgt;\nh de medewerker die een opleiding opgenomen in het Centraal Register \nBeroepsopleidingen (CREBO) of het Centraal Register Opleidingen Hoger Onderwijs \n(CROHO) volgt."
  ],
  "Overtime information": [
    "volledige arbeidsduur : een arbeidsduur die per jaar 1872 werkuren omvat, dan wel, voor de \narts-assistent, een arbeidsduur die per jaar 2392 werkuren omvat, dan wel, voor de medisch \nspecialist bedoeld in artikel 15.1 (toepassingsbereik), een arbeidsduur ten minste 40 en ten \nhoogste 48 uur per week (exclusief diensten, arbeid verricht tijdens diensten en werktijd-  \noverschrijding);",
    "artikel 4.7.3.1  Berekening toelage\n 1 De toelage onregelmatige dienst bedraagt per gewerkt uur een percentage van het voor de \nmedewerker geldende salaris per uur en wel:\na 47% voor de uren op maandag tot en met vrijdag tussen 00.00 uur en 07.00 uur en  \nna 20.00 uur, alsmede voor de uren op zaterdag tussen 00.00 uur en 08.00 uur en na \n12.00 uur;\nb 72% voor de uren op zon- en feestdagen, als bedoeld in artikel 6.1, derde lid \n(arbeidsduur).\n2 De toelage wordt berekend over ten hoogste het salaris per uur volgens de volgende tabel:\nPeriode: Salaris per uur afgeleid van het salaris:\ntot 1 januari 2022 salarisschaal 7, salarisnummer 10 (bijlage A)\nvan 1 januari 2022 tot 1 januari 2023 salarisschaal 10, salarisnummer 8 (bijlage A)\nvanaf 1 januari 2023 salarisschaal 10, salarisnummer 12 (bijlage A)",
    "artikel 4.7.4.1  Berekening toelage\n 1 De medewerker heeft recht op een toelage als hem bereikbaarheids- of \naanwezigheidsdiensten worden opgedragen.\n 2 De toelage bedraagt per uur bereikbaarheid een percentage van het salaris per uur en wel:\na 6% van het salaris per uur voor de uren op maandag tot en met vrijdag;\nb 12% voor de uren op zaterdag, zondag of een feestdag als bedoeld in artikel 6.1, derde \nlid (arbeidsduur).\n 3 De toelage wordt berekend over het salaris per uur dat voor de medewerker geldt, maar ten \nminste over het salaris per uur dat is afgeleid van het salaris dat in salarisschaal 3 is vermeld \nachter salarisnummer 9 en ten hoogste over het salaris per uur volgens de volgende tabel:\nPeriode: Salaris per uur afgeleid van het salaris:\ntot 1 januari 2022 salarisschaal 7, salarisnummer 10 (bijlage A)\nvan 1 januari 2022 tot 1 januari 2023 salarisschaal 10, salarisnummer 8 (bijlage A)\nvanaf 1 januari 2023 salarisschaal 10, salarisnummer 12 (bijlage A)\n4 De op basis van het tweede lid berekende toelage wordt verhoogd met 25% over de uren \nwaarop sprake is van aanwezigheidsdienst.",
    "artikel 4.7.4.2  Verrichte arbeid tijdens diensten\n 1 De medewerker heeft recht op compensatie voor de tijd gedurende welke hij tijdens een \nbereikbaarheids- of aanwezigheidsdienst werkzaamheden heeft verricht. De werkgever \nbepaalt na overleg met de medewerker of de compensatie bestaat uit verlof gelijk aan het \naantal gewerkte uren of uit een bedrag in geld op basis van het voor de medewerker \ngeldende salaris per uur.\n 2 De medewerker voor wie één van de schalen 1 tot en met 11 van bijlage A of een salarisschaal \nvan bijlage Aa, B, D of Da van deze cao geldt, heeft naast de in het eerste lid genoemde \ncompensatie recht op de volgende vergoeding voor de verrichte arbeid per gewerkt uur:\na 47% van het salaris per uur voor de uren op maandag tot en met vrijdag tussen 00.00 uur \nen 07.00 uur en na 20.00 uur, alsmede voor de uren op zaterdag tussen 00.00 uur en \n08.00 uur en na 12.00 uur;\nb 72% van het salaris per uur voor de uren op zondag of een feestdag, als bedoeld in \nartikel 6.1, derde lid (arbeidsduur).\n 3 De vergoeding als bedoeld in lid 2 wordt berekend over ten hoogste het salaris per uur \nvolgens de tabel opgenomen in artikel 4.7.4.1 lid 3.\n 4 Bij bereikbaarheidsdienst gaat de tijd gedurende welke de medewerker geacht wordt zijn \nwerkzaamheden te hebben verricht in op het moment dat hij, na daartoe te zijn opgeroepen, \nzijn verblijfplaats verlaat en eindigt op het moment dat de medewerker op zijn verblijfplaats \nterugkeert. Deze tijd wordt naar boven of naar beneden afgerond op halve uren. Een \ntelefonisch consult tijdens een bereikbaarheidsdienst, waarbij de medewerker zijn \nverblijfplaats niet hoeft te verlaten, geldt tevens als verrichte arbeid, en deze tijd wordt \neveneens naar boven of naar beneden afgerond op halve uren, met een minimum van een \nhalf uur.\n 5 Bij aanwezigheidsdienst wordt elke periode waarin de medewerker is opgeroepen om \nwerkzaamheden te verrichten naar boven afgerond op halve uren.",
    "artikel 4.7.6  Overwerk\n 1 Van overwerk is sprake indien de werkgever de medewerker opdraagt incidenteel \nwerkzaamheden te verrichten op tijden waarmee de voor hem geldende werktijd wordt \noverschreden.\n 2 Werkzaamheden die korter dan een half uur voorafgaand aan of aansluitend op de voor de \nmedewerker geldende werktijd worden verricht worden niet als overwerk beschouwd.",
    "artikel 4.7.6.1  Vergoeding overwerk\n 1 De medewerker voor wie één van de schalen 1 tot en met 10 van bijlage A of een \nsalarisschaal van bijlage D geldt, heeft recht op compensatie van door hem verricht \noverwerk.\n 2 De werkgever stelt de medewerker in de gelegenheid het overwerk binnen een termijn van \ndertien weken nadat het is ontstaan te compenseren op basis van tijd voor tijd voor de meer \ngewerkte uren.\n 3 Indien compensatie in vrije tijd binnen een termijn van dertien weken niet mogelijk is \ngebleken, heeft de medewerker recht op:\na vergoeding in verlof, gelijk aan 150% van de meer gewerkte uren, of\nb vergoeding in verlof, gelijk aan de meer gewerkte uren, alsmede een bedrag in geld dat \nvoor elk meer gewerkt uur een percentage van 50% van het salaris per uur van de \nmedewerker bedraagt.\n 4 Na overleg met de medewerker bepaalt de werkgever of hij de in het derde lid genoemde \nvergoeding onder a toekent, dan wel die onder b.\n 5 De vergoeding wordt zoveel mogelijk in de maand volgend op de termijn van dertien weken \nbedoeld in het tweede lid toegekend, opgenomen en - indien van toepassing - uitbetaald.\n 6 Indien zwaarwegende bedrijfsbelangen van de werkgever zich verzetten tegen een \nvergoeding als bedoeld in het derde lid kan de werkgever besluiten het overwerk volledig in \ngeld te vergoeden. De vergoeding bedraagt in dat geval voor elk meer gewerkt uur 150% van \nhet salaris per uur van de medewerker.",
    "artikel 4.7.7  Roosterwijzigingstoeslag\n 1 Bij problemen rond het vullen van diensten wordt in eerste instantie gezocht naar een \noplossing binnen het team, waarbij artikel 6.2 (Gebruikelijke werktijden dagdienst/\nwerktijdregeling) en artikel 6.3 (Roosterdienst) uitgangspunt zijn. Als een oplossing binnen \nhet team niet mogelijk blijkt kan de werkgever de medewerker verzoeken (een) dienst(en) te \nverschuiven. \n 2 Wanneer incidenteel en in bijzondere gevallen zo’n wijziging wordt aangebracht in een al \nvastgestelde werktijdenregeling, waardoor binnen 72 uur na het verzoek van de werkgever \naan de medewerker een roosterwijziging optreedt, dan ontvangt de medewerker naast de \nstandaardtoelagen een extra roosterwijzigingstoeslag van € 90,- bruto per roosterwijziging. \nVan een roosterwijziging is slechts sprake wanneer de dienst voor ten minste de helft niet \noverlapt met de oorspronkelijke dienst. \n 3 De extra vergoeding van € 90,- bruto per roosterwijziging geldt eveneens wanneer de \nmedewerker door de werkgever wordt verzocht een extra dienst te draaien op een vrije dag, \nwaardoor binnen 72 uur na het verzoek een roosterwijziging optreedt.",
    "artikel 6.1  Arbeidsduur\n 1 De volledige arbeidsduur bedraagt 1872 uur per jaar en gemiddeld 36 uur per week.\n 2 De arbeidsduur bedoeld in het eerste lid wordt verminderd met 7,2 uur voor elke feestdag  \ndie niet op zaterdag of zondag valt.",
    "artikel 6.1.1  Uitbreiding volledige arbeidsduur\n 1 De werkgever en de medewerker kunnen overeenkomen dat de medewerker die een \narbeidsovereenkomst heeft op basis van een volledige arbeidsduur, als bedoeld in artikel \n6.1 eerste lid, tijdelijk per jaar maximaal 208 uren meer arbeid verricht. Zo kunnen werkgever \nen medewerker een werkweek overeenkomen van gemiddeld 37, 38, 39 of 40 uur per week.",
    "artikel 6.2  Gebruikelijke werktijden dagdienst/werktijdregeling \n 1 De gebruikelijke werktijden bij een dagdienst liggen bij voorkeur tussen 07.00 uur en 18.00 uur \nop maandag tot en met vrijdag, tenzij voor de medewerker wisselende werktijden gelden.",
    "artikel 6.2.1  Recht op onbereikbaarheid medewerker\n 1 De medewerker heeft het recht om buiten werktijd onbereikbaar te zijn voor werk. De \nmedewerker is niet verplicht om buiten werktijd communicatie van het werk actief te volgen.\n 2 Het bepaalde in lid 1 is niet van toepassing tijdens een bereikbaarheidsdienst.",
    "artikel 6.2.3  Afwijkende werktijden en diensten\n 1 De werkgever kan de medewerker opdragen onregelmatige diensten te verrichten als \nomschreven in artikel 4.7.3 (toelage onregelmatige dienst).\n 2 De werkgever kan de medewerker opdragen bereikbaarheids- en aanwezigheidsdiensten te \nverrichten als omschreven in artikel 4.7.4 (bereikbaarheids- en aanwezigheidsdienst).\n 3 De werkgever kan de medewerker opdragen overwerk te verrichten als omschreven in artikel \n4.7.6 (overwerk).\n 4 Het verrichten van avond- en nachtdiensten, bereikbaarheids- en aanwezigheidsdiensten \ntijdens de avond en nacht en overwerk tijdens de avond en nacht kan aan de medewerker \nvan 57 jaar of ouder uitsluitend met zijn instemming worden opgedragen.",
    "artikel 6.2.4  Rusttijden na (oproepen in) de nacht(dienst)\n 1 Na afloop van een nachtdienst heeft de medewerker recht op ten minste 14 uur rust. \n  Dit geldt niet voor mogelijke oproepen tijdens een bereikbaarheidsdienst.\n 2 De werkgever kan met instemming van de ondernemingsraad van de eerste zin van lid 1 \nafwijken.\n 3 Na afloop van een bereikbaarheids- of aanwezigheidsdienst in de nacht heeft de \nmedewerker altijd recht op ten minste 8 uur rust, als de medewerker in de uren die liggen \ntussen 00.00 uur en 06.00 uur ten minste twee keer gevolg heeft  gegeven aan een oproep \nof meer dan twee uren arbeid heeft verricht. Deze rusturen tellen als arbeidsuren mee voor \nde jaarurennorm (artikel 6.4 lid 1). De medewerker hoeft deze uren niet op een ander \nmoment in te halen."
  ],
  "Training information": [
    "artikel 3.1  Opleiding en ontwikkeling\n 1 De werkgever heeft een strategisch opleidingsplan. Op basis van dat plan stelt de \nwerkgever, na instemming door de ondernemingsraad, een jaarlijks scholingsplan vast.\n 2 Het is de gezamenlijke verantwoordelijkheid van de medewerker en de werkgever dat de \nmedewerker bijblijft door scholing en ontwikkeling. Iedere medewerker heeft recht op en de \nplicht tot het volgen van scholingsactiviteiten zodat zijn deskundigheid en interne \nflexibiliteit worden bevorderd en zijn kansen op de arbeidsmarkt worden vergroot. \n 3 Het is het recht en de plicht van de medewerker om zich zo te ontwikkelen en te scholen, dat \nhij in staat is zijn functie adequaat uit te oefenen (functiegerichte scholing). Onder \nfunctiegerichte scholing valt ook ontwikkeling, waaronder congresbezoek. De medewerker \ndraagt er zelf zorg voor dat hij bevoegd en bekwaam blijft.\n 4 De medewerker heeft er recht op scholing en opleiding te volgen voor de uitoefening van een \nandere functie dan die welke hij uitoefent, als dat past in zijn loopbaanvooruitzicht en \ndaarover afspraken zijn gemaakt (employability gerichte scholing).\n 5 De werkgever biedt de medewerker ondersteuning bij het bepaalde in de voorgaande leden, \nvoor zover dit in redelijkheid gevergd kan worden.\n 6 De werkgever en medewerker dragen er samen zorg voor dat de medewerker een meerjarig \npersoonlijk ontwikkelingsplan (POP) opstelt. In het POP wordt de scholingsbehoefte  \ngeconcretiseerd in een persoonlijk scholingsplan, waarin ook de wijze waarop en de termijn \nwaarbinnen scholing en opleiding vorm krijgen schriftelijk worden vastgelegd. Het gaat bij \nhet scholingsplan zowel om functiegerichte scholing als employability gerichte scholing. \nWanneer in het kader van dit POP afspraken worden gemaakt over scholing en ontwikkeling \nzal de werkgever hiervoor tijd en middelen ter beschikking stellen. De afspraken over \nopleiding en ontwikkeling kunnen binnen of buiten het kader van het jaargesprek worden \ngemaakt.\n 7 De werkgever stemt in met het uitvoeren van het persoonlijk scholingsplan of geeft \ngemotiveerd aan waarom niet aan de scholingsbehoefte wordt voldaan. In die situatie \ntreden leidinggevende en medewerker in overleg om te komen tot een passende oplossing.\n  Als de medewerker het met de afwijzing of geboden oplossing niet eens is, kan de \nmedewerker op grond van artikel 1.12 van deze cao een intern bezwaarschrift indienen.\n 8 De werkgever kan besluiten de medewerker in staat te stellen scholing en opleiding te \nvolgen in het kader van een onderzoek als bedoeld in artikel 11.8 (reorganisatieontslag). \n 9 Functiegerichte scholing, scholing in opdracht van de werkgever en scholing als bedoeld in \nlid 8, wordt door de werkgever volledig vergoed. De tijd voor het volgen van deze \nopleidingen wordt als werktijd aangemerkt. In geval van e-learning betreft het de tijd die \ngemiddeld nodig is voor het volgen van de betreffende module; dit wordt vooraf vastgesteld.\n 10 Employability gerichte scholing komt voor de helft voor rekening van de medewerker, tenzij \nhierover een andere afspraak is gemaakt. Dit geldt voor zowel de kosten als het tijdsbeslag, \nvoor zover deze daadwerkelijk en in redelijkheid tot de opleiding kunnen worden gerekend. \n 11 De opleidingskosten voor de vervolgopleiding van gz-psycholoog, klinisch psycholoog en \nklinisch neuropsycholoog komen volledig voor rekening van de werkgever.\n 12 Het vierde, achtste en tiende lid zijn niet van toepassing op medewerkers die de AOW-\ngerechtigde leeftijd hebben bereikt.",
    "artikel 3.1.1  Kosten\n  Onder kosten in de zin van de artikelen 3.1 tot en met 3.1.4 worden verstaan:\na cursus-, les- of schoolgelden, inschrijfkosten en excursiekosten daaronder begrepen;\nb reiskosten, mits de scholing of opleiding buiten de woonplaats of de standplaats wordt \ngevolgd: op basis van de laagste klasse openbaar vervoer;\nc kosten voor deelname aan examens;\nd kosten voor aanschaf van voorgeschreven boeken en studiemateriaal;\ne verblijfkosten, overeenkomstig het bepaalde in artikel 5.1.4.",
    "artikel 3.1.2  Vergoeding opleidingskosten\n 1 De medewerker die in aanmerking wenst te komen voor een (gedeeltelijke) vergoeding van \nde kosten van scholing en opleiding bedoeld in artikel 3.1, derde, vierde of achtste lid, dient \nschriftelijk een opgave van de geschatte kosten (totaal en op jaarbasis) in bij het umc en \nverklaart daarbij bekend te zijn met de verplichting tot gehele of gedeeltelijke terugbetaling \nals bedoeld in artikel 3.1.3.\n 2 De werkgever beslist op een aanvraag voor de vergoeding. Aan de toekenning van een \nvergoeding van de kosten kunnen nadere voorwaarden worden verbonden.\n 3 De vergoeding van de kosten gebaseerd op artikel 3.1, derde en achtste lid, geschiedt in \nbeginsel rechtstreeks aan de opleidende instantie.\n 4 De vergoeding van de kosten gebaseerd op artikel 3.1, vierde lid, geschiedt in beginsel \nachteraf aan betrokkene.",
    "artikel 3.1.3  Terugbetalingsverplichting\n 1 De medewerker is verplicht tot terugbetaling van de voor hem vergoede kosten voor scholing \nen opleiding als:\na de arbeidsovereenkomst wordt beëindigd voordat de studie met goed gevolg is afgesloten;\nb de studie niet met goed gevolg is afgesloten op grond van omstandigheden die naar het \noordeel van de werkgever aan de medewerker zijn te wijten;\nc de arbeidsovereenkomst op initiatief van de medewerker of de werkgever eindigt binnen \neen termijn van twee jaar na de datum waarop de studie met goed gevolg is afgesloten.\n 2 De in het eerste lid bedoelde verplichting tot terugbetaling wordt beperkt:\na in gevallen, bedoeld in het eerste lid, onder a en b, tot het bedrag dat is uitbetaald voor \nhet tijdvak van twee jaren, voorafgaande aan de datum waarop de desbetreffende \nomstandigheid zich heeft voorgedaan;\nb in het geval vermeld in het eerste lid, onder c, voor elke maand die ontbreekt aan de \ndaarin genoemde termijn: tot 1/24 gedeelte van het bedrag dat is uitbetaald in het \ntijdvak van twee jaren voorafgaande aan de datum waarop de studie is afgesloten.\n 3 De in het eerste lid bedoelde verplichting tot terugbetaling in gevallen genoemd onder a en c \ngeldt niet ingeval:\na het ontslag geschiedt met recht op direct ingaand pensioen, met recht op een \nwerkloosheidsuitkering, of met recht op een arbeidsongeschiktheidsuitkering;\nb het ontslag wordt gevolgd door een nieuwe arbeidsovereenkomst bij een ander umc of \nmedische faculteit.",
    "artikel 3.1.5  (Kwaliteits)registers en beroepsverenigingen\n 1 Als registratie in een (kwaliteits)register vereist is voor het mogen uitoefenen van een \nberoep, vergoedt de werkgever de volgende kosten aan de medewerker die dat beroep uit \nhoofde van zijn functie bij het umc uitoefent:\n• kosten van registratie en herregistatie in het (kwaliteits)register;\n• kosten van deelname aan door het reglement van het (kwaliteits)register voorgeschreven \ndeskundigheidsbevordering, waaronder het volgen van bij- en nascholing;\n• lidmaatschapsbijdrage (contributie) voor de beroepsvereniging die het (kwaliteits)\nregister in stand houdt.\n 2 De werkgever vergoedt de in lid 1 bedoelde kosten ook bij het (kwaliteits)register zonder een \nvoor de beroepsuitoefening verplicht karakter als: \n• het (kwaliteits)register is opgenomen in bijlage K, of\n• de werkgever de medewerker vraagt zich in het (kwaliteits)register in te schrijven.\n 3 Op de door het reglement van het (kwaliteits)register voorgeschreven \ndeskundigheidsbevordering is artikel 3.1 leden 3 en 9 van toepassing. Op de te vergoeden \nkosten is artikel 3.1.1 van toepassing. De medewerker heeft overleg met zijn leidinggevende \nover de concrete invulling van de voor het (kwaliteits)register verplichte \ndeskundigheidsbevordering. Daarbij wordt kritisch bekeken of en in hoeverre de vereiste \ndeskundigheidsbevordering ook door de eigen opleidingsinstellingen van de umc’s wordt \nverzorgd. \n 4 De werkgever vergoedt aan de medewerker de lidmaatschapsbijdrage voor de in bijlage K \nopgenomen beroepsverenigingen, als de medewerker uit hoofde van zijn functie in het umc \nhet beroep uitoefent waarvoor de beroepsvereniging bestaat.",
    "artikel 3.3.2 Aanwending\n1 Doel van de aanwending van het extra persoonlijk budget is duurzame inzetbaarheid. \nDe medewerker kan het extra budget aanwenden voor één of meer van de volgende \nmogelijkheden:\ne recht op inzet voor ontwikkeling en/of scholingsverlof;\n3 De tijd die nodig is voor uit het extra persoonlijk budget gefinancierde ontwikkeling komt \nvoor rekening van de medewerker. Scholingsverlof kan echter ook uit het extra persoonlijk \nbudget worden gefinancierd.",
    "artikel 3.5  Loopbaanadvies\n  De umc’s zetten in op verbetering van de kwaliteit van het jaargesprek en met name de \nmogelijkheid om daarbij afspraken te maken over de persoonlijke ontwikkeling en het \nloopbaanperspectief. Dat doen zij door middel van extra scholing voor leidinggevenden en \neen goede informatieverstrekking aan medewerkers, zodat deze weten welke agendapunten \nzij kunnen opvoeren en op welke wijze hierover al dan niet afspraken kunnen worden \nvastgelegd. De medewerker heeft, indien hij dat wenst, eenmaal per vijf jaar recht op een \nloopbaanadvies dat wordt uitgebracht door een door de werkgever aan te wijzen interne \ndeskundige. Als wordt besloten een externe deskundige in te schakelen gebeurt dit in \noverleg met de medewerker.",
    "artikel 5.8  (Her)registratie BIG\n  De medewerker, niet zijnde een ziekenhuisapotheker / klinisch chemicus / klinisch fysicus \nzoals bedoeld in hoofdstuk 14A of een academisch medisch specialist zoals bedoeld in \nhoofdstuk 15, die verplicht is zich te registreren op grond van artikel 3 van de Wet BIG krijgt \nzowel de kosten verbonden aan de registratie als de herregistratie door de werkgever \nvergoed, indien en voor zover deze (her)registratie voortvloeit uit de bij de werkgever \nbeklede functie."
  ],
  "Homeoffice information": [
    "artikel 5.7  Thuiswerkvergoeding\n 1 De werkgever betaalt de medewerker die in het kader van de arbeidsovereenkomst \nthuiswerkt een thuiswerkvergoeding van € 2,- netto per thuiswerkdag.\n 2. De werkgever kan de thuiswerkvergoeding ook toekennen in de vorm van een vaste \nvergoeding per maand, gebaseerd op het gemiddeld aantal thuiswerkdagen per maand.\n 3. De medewerker heeft op dezelfde werkdag geen recht op zowel een thuiswerkvergoeding als \neen vergoeding woon-werkverkeer."
  ]
}