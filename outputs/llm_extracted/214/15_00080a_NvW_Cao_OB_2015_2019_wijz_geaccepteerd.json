{
  "General information": [
    "CAO OPENBARE BIBLIOTHEKEN\n\n15.06.2015 - 30.06.2019",
    "Artikel 77 Duur van de cao\n\nDe cao is in werking getreden met ingang van 1 januari 1979 en is aangegaan voor een\naanvankelijke duur van twee jaar, met een opzegtermijn van twee maanden. De werkingsduur is\ndoor partijen met ingang van 1 januari 1981 diverse malen aansluitend verlengd, laatstelijk van\n15 juni 2015 tot en met 30 juni 2019, onder handhaving van de hiervoor bedoelde opzegtermijn."
  ],
  "Wage information": [
    "Artikel 1 Definities\n1 Voor de toepassing van het bij of krachtens deze cao bepaalde wordt verstaan onder:\n...\nj salaris: het maandsalaris overeenkomstig de salarisregeling;\n...\nr uurloon: 1/156 deel van het salaris;",
    "Artikel 10 Salaris\n1 Het salaris van de werknemer wordt vastgesteld overeenkomstig de bij deze cao behorende\nBijlage A: de Salarisregeling Openbare Bibliotheken.\n2 Ten minste alle wijzigingen van het salaris worden de werknemer schriftelijk in een\ngespecificeerde omschrijving medegedeeld. De werkgever houdt de werknemer op de hoogte\nvan de samenstelling van zijn nettosalaris, zoals dat wordt berekend met toepassing van de\nwettelijke en eventueel volgens het pensioenreglement voorgeschreven inhoudingen op zijn\nsalaris, en eventuele vergoedingen en toelagen.\n3 De uitbetaling van het salaris geschiedt maandelijks vóór of op de 28e van de kalendermaand\nwaarover de werknemer salaris geniet.",
    "Artikel 12 Vergoeding onregelmatige dienst\n1 Onder onregelmatige dienst wordt verstaan het in opdracht van de werkgever aan de\nwerknemer opgedragen werk dat wordt verricht op zon- en feestdagen.\n2 De vergoeding voor onregelmatige diensten bestaat uit een toeslag per gewerkt uur, die wordt\nuitgedrukt in een percentage van het uurloon.\n3 De toeslag voor het verrichten van werkzaamheden op zon- en feestdagen bedraagt 70%.\n4 Het in lid 3 genoemde percentage wordt ten hoogste berekend over het maximum uurloon van\nschaal 4 van de Salarisregeling Openbare Bibliotheken.\n5 Alleen de werknemers wier functie is ingedeeld in een schaal met een maximum lager dan dat\nvan schaal 11 van de Salarisregeling Openbare Bibliotheken komen in aanmerking voor de\ntoelage onregelmatige diensten.\n6 De in voorgaande leden bedoelde toeslag wordt niet later uitbetaald dan bij de uitbetaling van\nhet salaris over de tweede maand na de maand waarin de betreffende onregelmatige dienst\nwerd verricht.",
    "Artikel 76 Eindejaarsuitkering / instellingsgebonden gratificatieregeling\n1 Jaarlijks in de maand december heeft de werknemer recht op een structurele\neindejaarsuitkering van 1, 75%, berekend over het door de werknemer in dat kalenderjaar\nfeitelijk verdiende brutosalaris, vermeerderd met de over dat jaar opgebouwde vakantietoeslag\nals bedoeld in artikel 32 van de cao.\n2 De werknemer die gedurende een gedeelte van het kalenderjaar in dienst is en/of geen\nvolledig dienstverband heeft, heeft naar evenredigheid aanspraak op een structurele\neindejaarsuitkering.\nDe eindejaarsuitkering telt mee voor de pensioenopbouw;\nechter,\na De werkgever kan met instemming van de ondernemingsraad, dan wel de\npersoneelsvertegenwoordiging overeenkomen dat (een deel van) het in het eerste lid\ngenoemde percentage in dat kalenderjaar wordt bestemd t.b.v. een instellingsgebonden\ngratificatieregeling ex artikel 63 van de cao.\nb Indien de werkgever op 1 december van het betreffende kalenderjaar geen\novereenstemming heeft bereikt als hiervoor bedoeld onder 2a, wordt de eindejaarsuitkering\nvolledig uitgekeerd.",
    "Artikel 78 Loonruimte\n1 Gedurende de looptijd van de cao is er jaarlijks 1,75% loonruimte beschikbaar. Jaarlijks zullen\npartijen onderhandelen over de wijze waarop de loonruimte wordt ingezet.\n2 Indien economische omstandigheden of overheidsbeleid daartoe aanleiding geven, treden\npartijen op onderbouwd verzoek van een van beide partijen in overleg over de loonruimte zoals\nbedoeld in lid 1.",
    "Artikel 80 Eenmalige uitkering\nIn de maand september 2015 heeft de werknemer recht op een eenmalige uitkering van €275, -\nbruto (op fulltime basis). De werknemer die geen volledig dienstverband heeft, ontvangt de\neenmalige uitkering naar evenredigheid van de overeengekomen werktijd.",
    "Bijlage A\nSalarisregeling Openbare Bibliotheken\n(Ex artikel 10)\nArtikel 1 Begripsbepalingen\na salarisschaal: reeks van bedragen corresponderend met een vaste reeks volgnummers, zoals\ngenoemd in artikel 8 van deze regeling;\nb salaris: het op de werknemer van toepassing zijnde bedrag uit de op hem van toepassing zijnde\nsalarisschaal;\nc salarisanciënniteit: de tijd, die in aanmerking komt voor de vaststelling van het salaris van een\nwerknemer op een hoger bedrag dan het voor een volwassene geldende minimum van de\nschaal, welke op zijn functie betrekking heeft;\nd periodiek: het verschil tussen opeenvolgende bedragen in de salarisschaal, corresponderend\nmet opeenvolgende volgnummers;\ne formatieplaats: een functie van 36 uur per week uitgevoerd door een of meer werknemers.\nf FUWA-instrument: het rekenprogramma dat onder die naam door de VOB wordt aangeboden\nen onderhouden en door partijen bij deze cao is geaccordeerd voor de bepaling van het niveau\nvan functies en de inschaling van deze functies in deze salarisregeling. Het FUWA-instrument\nmaakt het mogelijk om iedere denkbare functie te waarderen overeenkomstig deze cao.\ng FUWA-expert: deskundige die na het volgen van een namens de VOB onder de naam ‘expert-\ntraining’ aangeboden opleiding en na een geslaagd toetsing namens de VOB geschikt is\nbevonden om het FUWA-instrument voor de werkgever te gebruiken en de werkgever te\nadviseren bij de waardering van het niveau van een functie. De hoedanigheid ‘FUWA-expert’\nkan alleen behouden worden door deelname aan een jaarlijks door de VOB te organiseren\nintervisiebijeenkomst.\nh Adjunct-directeur en directeur: degene die een arbeidsovereenkomst heeft met de werkgever,\nmet betrekking tot de functie van adjunct-directeur of respectievelijk directeur.",
    "Artikel 2 Functiewaardering\n1 De werkgever waardeert de functies; hij laat zich daarin adviseren door een FUWA-expert.\nUitsluitend ten behoeve van de bepaling van het salaris van de functies van adjunct-directeur\nen directeur is deze regeling niet van toepassing.\n2 De werkgever stelt aan de hand van de functiebeschrijving de te waarderen functie vast en\ninformeert de werknemer over de functiebeschrijving. De VOB stelt als handreiking aan de\nwerkgever een format voor het beschrijven van functies beschikbaar.\n3 De functiewaardering vindt plaats op basis van de door de werkgever vastgestelde\nfunctiebeschrijving. Voor de waardering wordt het FUWA-instrument gebruikt. Daarin zijn de\nzwaartebepalende factoren opgenomen, de weging daarvan, alsmede de uitkomst van die\nweging, uitgedrukt in de toepasselijkheid van een salarisschaal.\n4 De functiebeschrijving van zijn functie is voor de werknemer ter inzage beschikbaar.\n5 De waardering van de functie zelf wordt uitgevoerd door een FUWA-expert. De uitkomst van\nde waardering geldt als advies aan de werkgever.\n6 De werknemer wordt door de werkgever geïnformeerd over het resultaat van de waardering\nvan zijn functie, en de bijbehorende inschalingsbeslissing van de werkgever.\n7 In geval de werknemer bezwaar heeft tegen de inschaling kan hij de werkgever verzoeken een\nnadere toelichting te verstrekken. Indien de werknemer het bezwaar handhaaft, kan hij in\nberoep gaan tegen de inschalingsbeslissing bij een daartoe door de werkgever ingestelde/in te\nstellen bezwaarcommissie. Hij verzoekt deze commissie de waardering van de functie te\nbeoordelen en de werkgever te adviseren. Deze commissie bestaat uit een FUWA-expert, die\nde functiewaardering waartegen het bezwaar is gericht niet zelf heeft uitgevoerd, en een\nvertegenwoordiger van de OR of een van de bij de cao betrokken vakorganisaties.\n8 De werkgever zal op basis van het advies van genoemde commissie het eerdere besluit\nheroverwegen en definitief besluiten over de inschaling.\n9 Blijft de werknemer bezwaar houden tegen de inschalingsbeslissing dan kan hij zelf het\ngeschil voorleggen aan de Geschillencommissie, of dit op zijn verzoek door de werkgever\nlaten doen.\n10 Bij indiensttreding vindt inschaling plaats in de naast lagere salarisschaal, indien de\nwerknemer bij aanstelling in de functie aantoonbaar nog niet voldoet aan de functie-eisen als\naangegeven in de functieomschrijving.\nNa een termijn van ten minste zes maanden en ten hoogste één jaar dient de werkgever vast te\nstellen of inmiddels aan de genoemde functie-eisen wordt voldaan, waarna bij voortzetting van\nhet dienstverband inschaling op het functieniveau plaatsvindt.",
    "Artikel 3 Bepaling salaris\n1 Voor de toekenning van één van de salarisschalen uit de salaristabel, zoals opgenomen in\nbijlage A, is het niveau van de functie bepalend. Voor de vaststelling van dit niveau wordt\ngebruik gemaakt van het FUWA-instrument.\n2 Het salaris van de werknemer, die 23 jaar of ouder is, wordt vastgesteld volgens de\nsalarisbedragen corresponderend met de volgnummers, genoemd in de salaristabellen, artikel\n9.\n3 Het salaris van de werknemer die de leeftijd van 23 jaar nog niet heeft bereikt, wordt\nvastgesteld op basis van de door hem beklede functie volgens de salarisbedragen per schaal\ncorresponderend met de leeftijden, als genoemd in de salarisbedragen in de jeugdschalen voor\nde werknemer jonger dan 23 jaar in artikel 9.\n4 De werknemer, die vóór 1 januari 2011 de leeftijd heeft bereikt van 18 jaar, en van wie het\nsalaris vóór 1 januari 2011 was vastgesteld op basis van de door hem beklede functie volgens\nde salarisbedragen corresponderend met de volgnummers, genoemd in de salaristabellen in\nartikel 9, behoudt de salarisschaal waarin hij is ingedeeld, alsmede zijn aanspraken op de\njaarlijkse periodieke verhogingen.\n5 Het salaris van een werknemer in een niet-volledig dienstverband wordt vastgesteld met\ntoepassing van een vermindering in evenredigheid met zijn werktijd.",
    "Artikel 4 Periodieke verhoging\n1 Het salaris van de werknemer wordt jaarlijks verhoogd met één periodiek tot het maximum\nvan de schaal.\n2 Een verhoging van het salaris gaat in met de eerste dag van de maand, waarin volgens het\ngestelde in deze Bijlage, de aanspraak is ontstaan.\n3 De werkgever kan, met inachtneming van artikel 27 WOR, besluiten het toekennen van een\nperiodieke verhoging als bedoeld in lid 1 afhankelijk te stellen van een voldoende beoordeling\ndie conform het gestelde in artikel 51 van deze cao is vastgesteld.",
    "Artikel 5 Salaris bij bevordering naar hogere functie\n1 In geval van bevordering naar een met een hogere salarisschaal gehonoreerde functie hetzij in\ndienst van dezelfde werkgever, hetzij bij overgang van de ene naar de andere onder de\nwerkingssfeer van deze cao vallende instelling, wordt de salarisanciënniteit in de nieuwe\nfunctie zodanig vastgesteld, dat het salaris in de nieuwe functie in de hogere salarisschaal\nwordt bepaald op ten minste het naast hogere salarisbedrag dan de betrokken werknemer op de\ndag van bevordering zou hebben genoten in zijn voorgaande functie.\n2 De salarisanciënniteit bedoeld in het vorige lid moet (mede) worden uitgedrukt in het aantal\nmaanden waarin de betrokken werknemer in de oude functie salarisanciënniteit heeft\nverworven.",
    "Artikel 6 Inhouden periodiek\n1 Bij een negatieve beoordeling conform een beoordelingsregeling als bedoeld in artikel 51 van\ndeze cao kan de werkgever besluiten één periodiek niet toe te kennen.\n2 Toepassing van dit artikel mag niet leiden tot vermindering van het reeds toegekende\nsalaris.",
    "Artikel 7 Extra periodieken\nBij bijzonder goed functioneren van de werknemer, vastgesteld overeenkomstig een\nbeoordelingsregeling als bedoeld in artikel 51 van deze cao, kan de werkgever extra periodieken\ntoekennen.",
    "Artikel 8 Bepaling salaris adjunct-directeuren en directeuren\nOp de bepaling van het salaris van de functies van adjunct-directeur en directeur zijn deze\nregeling en de daarbij behorende salarisschalen niet van toepassing, uitgezonderd de algemene\nsalarisverhogingen van de cao, uitgedrukt in een percentage vermeld in artikel 9",
    "Artikel 9 Structuur salarisschalen en salaristabellen\nDe Salarisregeling Openbare Bibliotheken kent naast de schaal 0 (het Minimum(jeugd)loon voor\no.a. hulp- en vakantiekrachten) de volgende schalen:\n\n1,50%\nschaal # 1-1-2015 1 2 3 4 5 6 7\n1 1530 0 jeugdschalen\n2 1567 0\n3 1604 1 lftd schl 1-1-2015\n4 1640 1 0 15 1 842\n5 1677 2 0 15 2 860\n6 1714 3 2 1 0\n7 1751 4 1 16 1 928\n8 1792 5 3 2 1 16 2 949\n9 1846 6 4 2 16 3 1026\n10 1901 7 5 3 2 0 16 4 1048\n11 1966 6 4 3\n12 2028 7 5 4 3 1 17 1 1014\n13 2090 6 5 4 17 2 1037\n14 2152 7 6 5 2 0 17 3 1114\n15 2218 8 7 6 3 17 4 1174\n16 2280 8 7 4 1 17 5 1197\n17 2339 9 8 5 17 6 1331\n18 2405 9 6 2\n19 2465 10 7 3 18 1 1100\n20 2529 0 8 4 18 2 1126\n21 2592 9 5 18 3 1200\n22 2652 1 6 18 4 1263\n23 2717 7 18 5 1284\n24 2786 2 8 18 6 1425\n25 2853 3 9\n26 2912 4 0 19 1 1185\n27 2982 5 19 2 1215\n28 3049 6 1 19 3 1288\n29 3114 7 19 4 1353\n30 3175 8 2 0 19 5 1370\n31 3241 9 19 6 1520\n32 3343 3 1\n34 3468 4 2 20 1 1271\n36 3613 5 3 20 2 1302\n38 3751 6 4 0 20 3 1377\n40 3899 5 1 20 4 1443\n42 4060 6 2 20 5 1457\n44 4189 7 3 20 6 1614\n46 4332 4\n48 4474 5 21 1 1358\n50 4613 6 0 21 2 1390\n52 4756 7 1 21 3 1464\n54 4889 8 2 21 4 1533\n56 5020 3 0 21 5 1543\n58 5159 4 1 21 6 1711\n60 5288 5 2 0\n62 5424 6 3 1 22 1 1444\n64 5593 7 4 2 22 2 1479\n66 5769 5 3 22 3 1553\n68 5936 6 4 22 4 1622\n70 6101 7 5 22 5 1628\n72 6296 6 22 6 1807\n74 6461 7\n76 6640 8\n78 6833\n80 7026 8 9 10 11 12 13 14schaalsalarissen in € schaal"
  ],
  "Pension information": [
    "Artikel 70 Beëindiging van het dienstverband\n1 Het dienstverband eindigt:\n...\nf indien de werknemer de pensioengerechtigde leeftijd bereikt en wel met ingang van de dag\nwaar op hij aanspraak krijgt op een uitkering krachtens de Algemene ouderdomswet, dan\nwel de eerste dag van de maand daarop, in het bijzondere geval dat de werknemer:\n- is geboren voor 1950, en\n- deelnemer was aan het Pensioenfonds Openbare Bibliotheken op 31 december 2005, en\n- aanspraken kan ontlenen aan het overgangsreglement van het Pensioenfonds Openbare\nBibliotheken ;\ng door vervroegde uittreding met gebruikmaking van het pensioenreglement van het\nPensioenfonds Openbare Bibliotheken, indien de werknemer daarbij van zijn recht gebruik\nmaakt het dienstverband volledig te beëindigen;",
    "Artikel 74 Vervroegde pensionering\n1 De werknemer heeft het recht de arbeidsovereenkomst geheel of gedeeltelijk te beëindigen\nindien hij op de datum van beëindiging gebruik kan maken van vervroegd pensioen dan wel\nprepensioen als bedoeld in het pensioenreglement van het Pensioenfonds Openbare\nBibliotheken, op de hierna in dit artikel genoemde voorwaarden",
    "Artikel 82 Protocolafspraken\nSociaal Akkoord en derde jaar WW:\nCao-partijen zullen de duur en de opbouw van de WW en de WGA repareren conform de\nafspraken die hierover in het Sociaal Akkoord van april 2013 en in de brieven van de Stichting\nvan de Arbeid van 24 december 2013 en 11 juli 2014 zijn gemaakt. Cao-partijen gaan ervan uit\ndat de private aanvullende WW-verzekering in 2016 en 2017 0,2% van de loonsom kost en zullen\nbeiden 50% van de premie voor hun rekening nemen, te weten 0,1% van de loonsom.\nCao-partijen zullen zich aansluiten bij het op te richten Nationale Private Aanvullende WW-\nfonds, zodra dit fonds zich bekend maakt. De uitvoering van het Nationale Private Aanvullende\nWW-fonds ligt in handen van een nationale uitvoerder. De nationale uitvoerder zal een uniforme\nregeling voor alle werknemers introduceren. Deze regeling zullen cao-partijen overnemen.\nCao-partijen zullen deze afspraken vastleggen in een aparte cao met een looptijd van 5 jaar, die\nzo nodig tussentijds zal worden gewijzigd."
  ],
  "Leave information": [
    "Artikel 27 Vakantierecht\n1 Aan de werknemer wordt in elk kalenderjaar vakantie met behoud van salaris verleend.\n2 Voor de toepassing van het voorgaande lid wordt onder het salaris mede verstaan het bedrag\naan toelage onregelmatige dienst, dat in de drie kalendermaanden voorafgaande aan het\naanvangstijdstip van de vakantie gemiddeld in een maand is toegekend.\n3 a Het vakantieverlof wordt gesteld op 180 uur per kalenderjaar, te onderscheiden in een\nwettelijk deel van 144 uur en een bovenwettelijk deel van 36 uur.\nb In afwijking van lid 3a verwerft de werknemer die arbeidsongeschikt is, naast het wettelijk\ndeel, het bovenwettelijk deel slechts over het tijdvak van de laatste zes maanden van zijn\narbeidsongeschiktheid. Hierbij worden tijdvakken samengeteld, als zij elkaar met een\nonderbreking van minder dan een maand opvolgen.\n4 Het vakantieverlof van de werknemer, die in de loop van het kalenderjaar in dienst treedt of\nwordt ontslagen, wordt vastgesteld in evenredigheid met het aantal uren, waarop hij krachtens\nhet derde en vierde lid aanspraak zou hebben, indien hij het gehele jaar in dienst was.\n5 Het vakantieverlof van de werknemer die geen volledig dienstverband heeft, wordt bepaald in\nevenredigheid met het vakantieverlof waarop hij recht zou hebben bij een volledig\ndienstverband.\n6 Het bovenwettelijk vakantierecht van de op 1 januari 2005 in dienst zijnde werknemers wordt,\nals overgangsregeling tot het einde van hun dienstverband, verhoogd volgens\nonderstaande tabel:\ngeboortejaar 1951 tot en met 1955: 7,2 uur\ngeboortejaar 1946 tot en met 1950: 14,4 uur\nOp het aantal uren verhoging is voor het overige het gestelde in de leden 3b, 4 en 5\nonverminderd van toepassing.",
    "Artikel 27a Verlofregistratie\n1 De werkgever houdt per werknemer een verlofregistratie bij.\n2 De verlofregistratie als bedoeld in lid 1 toont in elk geval:\na de aanspraak op jaarbasis op wettelijke verlofdagen en de datum waarop deze komen te\nvervallen;\nb de aanspraak op jaarbasis op bovenwettelijke verlofdagen en de datum waarop deze\nverjaren;\nc de na een opname resterende aanspraak op wettelijke dagen en de datum waarop deze komen\nte vervallen.\nd de na een opname resterende aanspraak op bovenwettelijke dagen en de datum waarop deze\nverjaren.",
    "Artikel 28 Opnemen van vakantie\n1 Voor de werknemer die in afwijking van het voor hem geldende werktijdenschema zoals\nbedoeld in artikel 24, geen werkzaamheden verricht doordat hij verlof geniet, geldt dat deze\ntijd (uitgedrukt in uren) op het verlof in mindering wordt gebracht.\n2 Het verlof wordt in mindering gebracht op de wettelijke verlofdagen voor zover toereikend en\nzo nodig voor het overige op de bovenwettelijke verlofdagen.\n3 Het wettelijk verlof komt niet te vervallen indien de werknemer redelijkerwijs niet in staat is\ngeweest vóór de vervaldatum vakantie op te nemen. Hiervan is in ieder geval sprake als de\nwerknemer wegens ziekte geen vakantie heeft kunnen genieten, of als een verzoek om verlof\nop te nemen herhaaldelijk door de werkgever is afgewezen.",
    "Artikel 29 Tijdstip vakantie\n1 Het tijdstip van de vakantie wordt door de werkgever in overleg met de werknemer\nvastgesteld.\n2 De vakantie wordt op verzoek van de werknemer in elk geval zo danig verleend, dat gedurende\neen periode van ten minste drie aaneengesloten weken vakantie wordt genoten.",
    "Artikel 30 Arbeidsongeschiktheid tijdens vakantie\nVakantieverlof dat de werknemer ten gevolge van arbeidsongeschiktheid niet heeft genoten,\nwordt hem alsnog verleend, mits hij de werkgever onmiddellijk in kennis stelt van zijn\narbeidsongeschiktheid en zijn verblijfplaats. De werkgever kan van de werknemer bewijsstukken\nvorderen van zijn arbeidsongeschiktheid en van de duur ervan.",
    "Artikel 31 Burgerlijk Wetboek\nHet in de artikelen 27, 28, 29 en 30 bepaalde geldt onverminderd het bepaalde in de artikelen\n7:634-645 van het BW.",
    "Artikel 32 Vakantietoeslag\n1 De werknemer heeft recht op een vakantietoeslag voor iedere maand of ieder deel van een\nmaand waarin hij salaris heeft genoten.\n2 De vakantietoeslag bedraagt per kalendermaand 8% van het salaris dat de betrokken\nwerknemer in die maand aan salaris heeft genoten.\n3 De vakantietoeslag wordt eenmaal per kalenderjaar uitbetaald over de periode van twaalf\nmaanden, aangevangen met de maand juni van het voorafgaande kalenderjaar.\n4 Ingeval van ontslag voor het einde van die periode geschiedt de uitbetaling over de periode\ngelegen tussen het einde van de laatst verstreken periode, waarover vakantietoeslag werd\nuitbetaald en de datum van het ontslag. Ingeval van indiensttreding na het begin van de\nperiode waarover vakantietoeslag wordt uitbetaald, geschiedt de\nuitbetaling over de periode gelegen tussen de datum van indiensttreding en het einde van die\nperiode.\n5 De uitbetaling van de vakantietoeslag vindt plaats op uiterlijk 31 mei van het betreffende jaar.",
    "Artikel 33 Werkzaamheden op zon- en feestdagen\nOp zondagen, alsmede op de Nieuwjaarsdag, de Tweede Paasdag, de 5e mei in het lustrumjaar, de\nHemelvaartsdag, de Tweede Pinksterdag, de beide kerstdagen en de dag, waarop de verjaardag\nvan de Koning wordt gevierd, worden geen werkzaamheden opgedragen. In 2010 (lustrumjaar)\nis 5 mei voor het eerst als een feestdag aangemerkt.",
    "Artikel 35 Arbeid en zorg\n1 Indien en voor zover de noodzaak tot werkverzuim aanwezig is wordt aan de werknemer\nverlof verleend met inachtneming van het bepaalde in de Wet arbeid en zorg.1\n2 Over de uren waarop aan de werknemer ouderschapsverlof is verleend volgens hoofdstuk 6\nvan de Wet arbeid en zorg, vindt 25% salarisdoorbetaling plaats.\n\n1 De Wet arbeid en zorg regelt calamiteiten- en kort verzuimverlof, kort- en langdurend zorgverlof, zwangerschaps- en\nbevallingsverlof, kraamverlof, adoptieverlof en ouderschapsverlof.\nhttp://www.rijksoverheid.nl/onderwerpen/verlof-voor-ouders/recht-op-verlof",
    "Artikel 36 Bijzonder verlof\nDe werkgever maakt met de ondernemingsraad of personeelsvertegenwoordiging afspraken over\nbijzonder verlof, voor zover hij dit nog niet heeft geregeld. Als de werkgever nog geen regeling\nover bijzonder verlof heeft vastgesteld dan gelden, zolang de werkgever nog geen afspraken met\nde ondernemingsraad of personeelsvertegenwoordiging over bijzonder verlof heeft gemaakt, de\naanspraken op bijzonder verlof als genoemd in artikel 35 uit de cao Openbare Bibliotheken 2007-\n20092.\n\n2 Artikel 35 uit de cao OB 2007-2009\n1. Indien en voor zover de noodzaak tot werkverzuim aanwezig is wordt aan de werknemer in de hierna te noemen gevallen\nextra verlof van korte duur verleend met behoud van salaris (zie uitzondering onder h m.b.t. bloedverwanten in de derde en\nvierde graad), tenzij dit verlof het functioneren van de instelling in gevaar brengt.\na Bij verhuizing aan hen, die een eigen huishouding overbrengen anders dan in geval van overplaatsing eenmaal per drie jaar en\nten hoogste twee dagen.\nb Voor het zoeken van een woning ingeval van overplaatsing: ten hoogste twee dagen.\nc Bij verhuizing ingeval van overplaatsing: drie dagen.\nd Bij zijn ondertrouw: de hiervoor benodigde tijd.\ne Bij zijn huwelijk, het opstellen van een notariële akte m.b.t. een samenlevingsrelatie, of partnerregistratie in de zin van het\nBurgerlijk Wetboek, Titel 5A: vier dagen. Dit recht heeft men slechts een keer bij de gebeurtenis met dezelfde partner.\nf Tot het bijwonen van een huwelijk van bloed- of aanverwanten in de eerste en de tweede graad: een dag, indien dit huwelijk\nwordt gesloten in zijn woon- of standplaats en ten hoogste twee dagen, indien dit huwelijk wordt gesloten buiten zijn woon-\nof standplaats.\ng Bij zijn 25-, 40- en 50-jarig dienst- of huwelijksjubileum en bij het 25-, 40-, 50- en 60-jarig huwelijksjubileum van zijn\nouders, stief- of schoonouders: een dag.\nh Bij zijn kerkelijke bevestiging en Eerste Heilige Communie en bij andere vergelijkbare godsdienstige en\nlevensbeschouwelijke gebeurtenissen en bij die van zijn echtgenote, kinderen, pleeg- of stiefkinderen: een dag.\n2. Aan de werknemer wordt, tenzij het functioneren van de betrokken onder de werkingssfeer van de cao vallende instelling\nhierdoor in gevaar komt, extra verlof verleend met geheel of gedeeltelijk behoud van salaris voor het bijwonen van\nvergaderingen en zittingen van publiekrechtelijke colleges, waarin de werknemer is benoemd of verkozen, en voor het\nverrichten van daaruit voortvloeiende werkzaamheden ten behoeve van deze colleges, een en ander voor zover dit\nniet in vrije tijd kan geschieden.",
    "Artikel 37 Voorwaarden verlof op grond van de Wet arbeid en zorg\n1 Onder het behoud van salaris wordt voor de toepassing van artikel 35 en de Wet arbeid en\nzorg ook verstaan het behoud van de toelage onregelmatige diensten, die de betrokken\nwerknemer in de drie kalendermaanden voorafgaande aan het extra verlof gemiddeld heeft\nontvangen.\n2 Behoudens onvoorzienbare gevallen wordt extra verlof als bedoeld in artikel 35 uiterlijk een\nweek van tevoren aangevraagd."
  ],
  "Termination information": [
    "Artikel 4 Aard van de arbeidsovereenkomst\n1 a De arbeidsovereenkomst kan onverminderd het bepaalde in artikel 7:652 en 7:676 van het\nBW worden aangegaan voor bepaalde of onbepaalde tijd.\nb Een arbeidsovereenkomst voor bepaalde tijd vermeldt de reden voor de tijdelijkheid, en het\ntijdstip waarop of de omstandigheid waaronder deze eindigt. Indien de\narbeidsovereenkomst voor bepaalde tijd wordt aangegaan ter vervanging, wordt de naam\nvan de vervangen werknemer vermeld.\n2 Een arbeidsovereenkomst voor bepaalde tijd kan worden aangegaan voor de duur van\nmaximaal drie jaar, waarbij in die periode van maximaal drie jaren het\naantal opeenvolgende arbeidsovereenkomsten voor bepaalde tijd niet is gemaximeerd.\nVoor een project kan een arbeidsovereenkomst voor bepaalde tijd worden aangegaan voor de\nduur van maximaal vier jaar, waarbij in die periode van maximaal vier jaren het aantal\nopeenvolgende arbeidsovereenkomsten voor bepaalde tijd niet is gemaximeerd.\n3 Bij onderbreking(en) van ten hoogste drie maanden tussen opeenvolgende\narbeidsovereenkomsten vindt doortelling plaats ten aanzien van de vraag of de\ngezamenlijke maximale totaalduur van drie jaar, dan wel vier jaar voor projecten wordt\noverschreden.",
    "Artikel 5 Proeftijd\nEen proeftijd kan slechts eenmaal worden overeengekomen.\nIndien een proeftijd wordt overeengekomen is deze voor werkgever en werknemer gelijk en\nwordt deze schriftelijk vastgelegd.\nDe proeftijd bedraagt zo nodig in afwijking van het gestelde in artikel 7:652 van het BW\nmaximaal twee maanden.",
    "Artikel 44 Ontslag kaderlid vakorganisatie\nIndien de werkgever voornemens is om het dienstverband te beëindigen met een werknemer die\nbestuurslid is van een bedrijfsledengroep van een vakorganisatie is de werkgever gehouden –\nbehalve wanneer de werknemer schriftelijk in de beëindiging toestemt of wanneer de beëindiging\ngeschiedt door ontslag op staande voet wegens een dringende reden volgens artikel 7:677, 7:678,\n7:679 van het BW, dan wel wegens beëindiging van de werkzaamheden van de werkgever of van\nhet onderdeel van de werkgever waarin de betrokkene werkzaam is – tevoren aan de Vaste\nCommissie van Advies inzake Arbeidsrechtelijke Geschillen, bedoeld in artikel 69, te verzoeken\nde uitspraak te doen of een ontslag van de werknemer gerechtvaardigd is en de werknemer uit te\nnodigen gezamenlijk deze uitspraak als bindend advies te beschouwen. Slechts indien de\nCommissie de uitspraak heeft gedaan, dat een ontslag gerechtvaardigd is, kan de werkgever na\nverkregen toestemming van UWV WERKbedrijf het dienstverband rechtsgeldig beëindigen.",
    "Artikel 68 Schorsing\n1 Indien de werkgever een ernstige grond heeft om te vermoeden, dat een dringende reden in de\nzin van artikel 7:678 van het BW aanwezig is om een werknemer op staande voet te ontslaan\nen schorsing naar het oordeel van de werkgever in het belang van het werk dringend wordt\ngevorderd, kan hij de werknemer voor ten hoogste twee weken in zijn betrekking schorsen.\nDeze termijn kan ten hoogste eenmaal met veertien dagen worden verlengd.\n2 Alvorens tot schorsing over te gaan in het geval bedoeld in het eerste lid dient de werkgever\nde werknemer hierover te horen, althans hem hiertoe behoorlijk de gelegenheid te geven. De\nwerknemer is daarbij bevoegd zich door een raadsman te laten bijstaan. De werkgever is\nverplicht een besluit tot schorsing of verlenging daarvan terstond schriftelijk aan de\nwerknemer mede te delen, met vermelding van de datum van ingang en duur der schorsing, de\nomstandigheden die tot de schorsing aanleiding hebben gegeven en de motivering van de\nschorsing.\n3 Een schorsing geschiedt met behoud van salaris.\n4 Volgt op de schorsing geen ontslag op staande voet, dan dient de werknemer door de\nwerkgever te worden gerehabiliteerd onder schriftelijke bevestiging of mededeling aan de\nwerknemer.\n5 Indien de werkgever zich niet aan het in het vorige lid gestelde houdt, levert dit voor de\nwerknemer een reden op voor onmiddellijke beëindiging van het dienstverband als bedoeld in\nartikel 7:679 van het BW.",
    "Artikel 70 Beëindiging van het dienstverband\n1 Het dienstverband eindigt:\na met wederzijds goedvinden op het door werkgever en werknemer overeengekomen tijdstip;\nb door het verstrijken van de termijn, waarvoor de arbeidsovereenkomst is aangegaan;\nc door opzegging door werkgever of werknemer met inachtneming van het bepaalde ten\naanzien van opzegging in het tweede en derde lid van dit artikel en onverminderd het\nbepaalde in het BW;\nd door toedoen van werkgever of werknemer, door opzegging met onmiddellijke ingang\ntijdens een bedongen proeftijd, als bedoeld in artikel 7:652 en 7:676 van het BW;\ne door onverwijlde opzegging wegens dringende redenen voor werkgever of werknemer\nvolgens de artikelen 7:677, 7:678, 7:679 van het BW;\nf indien de werknemer de pensioengerechtigde leeftijd bereikt en wel met ingang van de dag\nwaar op hij aanspraak krijgt op een uitkering krachtens de Algemene ouderdomswet, dan\nwel de eerste dag van de maand daarop, in het bijzondere geval dat de werknemer:\n- is geboren voor 1950, en\n- deelnemer was aan het Pensioenfonds Openbare Bibliotheken op 31 december 2005, en\n- aanspraken kan ontlenen aan het overgangsreglement van het Pensioenfonds Openbare\nBibliotheken ;\ng door vervroegde uittreding met gebruikmaking van het pensioenreglement van het\nPensioenfonds Openbare Bibliotheken, indien de werknemer daarbij van zijn recht gebruik\nmaakt het dienstverband volledig te beëindigen;\nh door overlijden van de werknemer.\n2 Opzegging geschiedt onder opgave van redenen en wordt schriftelijk medegedeeld.\n3 De termijn van opzegging bedraagt voor de werkgever en de werknemer bij opzegging twee\nmaanden, tenzij deze op grond van de wet langer dient te zijn.\n4 Werkgever en werknemer kunnen andere termijnen dan de in het derde lid genoemde\novereenkomen, mits de termijn voor de werkgever niet korter is dan die voor de werknemer.",
    "Artikel 72 Postcontractueel beding Ziektewet\n1 De werknemer die binnen 4 weken na het einde van het dienstverband ziek wordt, en op dat\nmoment niet werkzaam is bij een andere werkgever of een WW-uitkering geniet, meldt zich\nonmiddellijk ziek bij de werkgever conform de bij de werkgever geldende regels omtrent\nziekmeldingen.\n2 De werknemer die ziek is op het moment dat hij uit dienst gaat en de werknemer die voldoet\naan het bepaalde in lid 1, dient:\na Volledige medewerking te geven aan de uitvoering van de regels omtrent ziekmeldingen;\nb Gehoor te geven aan een oproep van de bedrijfsarts en/of arbeidsdeskundige van de\nwerkgever;\nc Aan de werkgever alle informatie te verstrekken die hij op grond van de Ziektewet of Wet\nwerk en inkomen naar arbeidsvermogen (WIA) aan de werkgever als eigen risicodrager of\naan het UWV dient te verstrekken;\nd Alle verplichtingen na te komen die volgen uit de Ziektewet en de WIA;\ne Mee te werken aan een namens de werkgever aangeboden re-integratietraject of\nproefplaatsing;\nf Een (vervroegde) IVA-uitkering aan te vragen indien en zodra de bedrijfsarts dit mogelijk\nacht.\nDe verplichtingen hierboven genoemd in sub a tot en met sub e blijven bestaan zolang de\nwerknemer arbeidsongeschikt is en een Ziektewetuitkering geniet. Is de werknemer volledig\nhersteld dan eindigen de verplichtingen, tenzij de werknemer binnen 4 weken na\nhersteldmelding opnieuw arbeidsongeschikt raakt.\n3 Indien de werknemer niet voldoet aan zijn verplichtingen genoemd in de leden 1 of 2 van dit\nartikel, verbeurt hij aan de werkgever een direct opeisbare boete van €250, - voor iedere\novertreding, alsmede een bedrag van €250, - voor iedere dag dat de overtreding voortduurt. De\nboete zal verschuldigd zijn door het enkele feit der overtreding of niet-nakoming, maar laat\nonverminderd het recht van de werkgever nakoming te vorderen en onverminderd het recht\nom volledige schadevergoeding te vorderen. Hiermee wordt nadrukkelijk afgeweken van het\nbepaalde in artikel 7:650 lid 3 en 5 van het BW."
  ],
  "Overtime information": [
    "Artikel 1 Definities\n...\nh overwerk: het werk, dat in opdracht van de werkgever wordt verricht, voor zover daarmee\nde werktijd wordt overschreden;\ni onregelmatige dienst: het werk, dat in opdracht van de werkgever wordt verricht op\nzaterdag na 18.00 uur (tot 1 januari 2011), zon- en/of feestdagen.",
    "Artikel 7 Omvang loonbetaling\nIndien\n- een werktijd van minder dan 15 uur per week is overeengekomen en de tijdstippen waarop de\narbeid moet worden verricht niet zijn vastgelegd, dan wel\n- indien de werktijd niet of niet eenduidig is vastgelegd,\nheeft de werknemer voor iedere periode van minder dan drie uur waarin hij arbeid heeft verricht,\nrecht op het loon waarop hij aanspraak zou hebben indien hij drie uur arbeid zou hebben verricht.",
    "Artikel 11 Vergoeding overwerk\nDe vergoeding voor het verrichten van overwerk wordt vastgesteld overeenkomstig de bij deze\ncao behorende Bijlage B: de Regeling Overwerk en Overwerkvergoeding.",
    "Artikel 12 Vergoeding onregelmatige dienst\n1 Onder onregelmatige dienst wordt verstaan het in opdracht van de werkgever aan de\nwerknemer opgedragen werk dat wordt verricht op zon- en feestdagen.\n2 De vergoeding voor onregelmatige diensten bestaat uit een toeslag per gewerkt uur, die wordt\nuitgedrukt in een percentage van het uurloon.\n3 De toeslag voor het verrichten van werkzaamheden op zon- en feestdagen bedraagt 70%.\n4 Het in lid 3 genoemde percentage wordt ten hoogste berekend over het maximum uurloon van\nschaal 4 van de Salarisregeling Openbare Bibliotheken.\n5 Alleen de werknemers wier functie is ingedeeld in een schaal met een maximum lager dan dat\nvan schaal 11 van de Salarisregeling Openbare Bibliotheken komen in aanmerking voor de\ntoelage onregelmatige diensten.\n6 De in voorgaande leden bedoelde toeslag wordt niet later uitbetaald dan bij de uitbetaling van\nhet salaris over de tweede maand na de maand waarin de betreffende onregelmatige dienst\nwerd verricht.",
    "Artikel 21 Werktijden\n1 De werktijd bedraagt voor een werknemer met een volledig dienstverband 36 uur per week.\nDe werktijd bedraagt voor een werknemer met een deeltijd dienstverband het in de\narbeidsovereenkomst vastgestelde aantal uren per week.\n2 De werktijd mag gemiddeld worden genomen, met dien verstande dat de werkgever een\noverschrijding van ten hoogste een negende deel van genoemd aantal uren per week mag\nopdragen.\nDe verdere toepassing van werktijden vindt plaats op basis van het gestelde in artikel 22.\nDe werkgever bepaalt de keuze in overleg met de betrokken werknemer binnen de grenzen\nzoals vastgesteld in artikel 22.\n3 De maximumlengte van de arbeidstijd per dienst (structureel) bedraagt 10 uur.",
    "Artikel 22 Vormgeving 36-urige werkweek\n1 De werkgever heeft een werktijdenregeling. De werktijdenregeling past binnen de kaders die\nzijn gesteld in de Arbeidstijdenwet, de cao en Bijlage C.\n2 De werkweek bedraagt voor een werknemer met een voltijd-dienstverband:\n36 uur per week\nof\ngemiddeld 36 uur per week.\n3 M.b.t. de vormgeving van de 36-urige werkweek zijn diverse uitvoeringsmodellen mogelijk,\nonder andere:\n– ten hoogste (geheel of gedeeltelijke) toepassing van een 40-urige werkweek;\n– een (geheel of gedeeltelijke) toepassing van collectieve roostervrije dagen;\n– spaarmogelijkheden van verlof.\nDe ontstane vrije tijd dient in de vorm van herkenbare blokken in het werktijdenschema zoals\nbedoeld in artikel 24 van de cao te worden verwerkt.",
    "Artikel 23 Overwerk\n1 Aan de werknemer kan door de werkgever in bijzondere gevallen incidenteel overwerk\nworden opgedragen tot ten hoogste een negende deel van de werktijd van een werknemer met\neen volledig dienstverband als bedoeld in artikel 21 lid 1.\n2 Op verzoek van de werkgever èn met instemming van de werknemer kan de in lid 1\ngenoemde begrenzing worden overschreden.",
    "Artikel 26 Verplichte rusttijd en vrije dagen\n1 a Tussen het einde van het werk en de aanvang van het werk de volgende dag ligt een\nonafgebroken rusttijd van ten minste 11 uren, welke rusttijd eenmaal in elke aaneengesloten\ntijdruimte van 7 maal 24 uren mag worden ingekort tot ten minste 8 uren.\nb Voor de werknemer jonger dan 18 jaar ligt tussen het einde van het werk en de aanvang van\nhet werk de volgende dag een onafgebroken rusttijd van ten minste 12 uren.\n2 De werkuren worden door de werkgever zodanig over de kalenderweek verdeeld dat de\nwerknemer twee bij voorkeur aaneengesloten vrije dagen geniet overeenkomend met een\ntijdvak van ten minste 58 uur vrij van dienst, dan wel twee halve dagen en een hele dag, bij\nvoorkeur aaneengesloten en indien de werknemer dit wenst, overeenkomend met een tijdvak\nvan ten minste 48 uur vrij van dienst. Het besluit van de werkgever ter zake komt tot stand in\noverleg met de werknemer.\n3 Onder een vrije dag wordt verstaan een tijdvak van ten minste 24 uur vrij van dienst, naast de\nin het eerste lid voorgeschreven periode van elf uur, respectievelijk 12 uur. Onder een halve\nvrije dag wordt voor wat betreft de werktijdregeling – ook voor werknemers met minder dan\n36 werkuren per week – verstaan een dag waarop niet meer dan vier uur wordt gewerkt.\n4 Het werk wordt onderbroken door een pauze overeenkomstig de Arbeidstijdenwet.1\n\n1 Pauzeregeling\nArtikel 5:4 Arbeidstijdenwet\n1. De werkgever organiseert de arbeid van een jeugdige werknemer zodanig dat, indien hij meer dan 4,5 uren arbeid per dienst\nverricht, zijn arbeid tijdens de dienst wordt onderbroken door een pauze. De pauze bedraagt ten minste 30 minuten, die zo nodig\nkan worden gesplitst in pauzes van elk ten minste 15 minuten.\n2.De werkgever organiseert de arbeid van een werknemer van 18 jaar of ouder zodanig, dat indien hij:\na. meer dan 5,5 uren arbeid per dienst verricht, zijn arbeid wordt onderbroken door een pauze van ten minste 30 minuten, die\nkan worden gesplitst in pauzes van elk ten minste 15 minuten;\nb. meer dan 10 uren arbeid per dienst verricht, zijn arbeid wordt onderbroken door een pauze van ten minste 45 minuten, die kan\nworden gesplitst in pauzes van elk ten minste 15 minuten.",
    "Bijlage B\nRegeling Overwerk en Overwerkvergoeding\n(Ex artikel 11)\nArtikel 1\nDe werkzaamheden, die korter dan een halfuur worden verricht aansluitend aan de werkuren\nvolgens de werktijdregeling, tellen niet mee voor de berekening van het aantal uren overwerk.\nArtikel 2\nBij de berekening van de uit overwerk voortvloeiende overschrijding van de vastgestelde\nwerkuren per werkperiode worden de uren, waarin verlof werd genoten krachtens de artikelen 27,\n33, 35 en 42 van de cao of krachtens artikel 5 aangemerkt als uren, waarop werd gewerkt.\nArtikel 3\nNiet in aanmerking komen voor overwerkvergoeding werknemers:\na die zijn ingeschaald in schaal 11 of een hogere van de Salarisregeling Openbare Bibliotheken;\nb die niet op verzoek of in opdracht van de werkgever overwerk verrichten.\nArtikel 4\n1 De vergoeding voor overwerk bestaat uit verlof gelijk aan de duur van het overwerk alsmede\neen geldelijke beloning, met dien verstande dat de geldelijke beloning slechts wordt\ntoegekend, indien en voor zover door het verrichten van overwerk de werktijd, geldende voor\neen werknemer met een volledig dienstverband wordt overschreden.\n2 Indien het functioneren van de bibliotheek zich tegen het toekennen van het in het vorige lid\nbedoelde verlof verzet, wordt in plaats van het verlof voor ieder uur een bedrag in geld\ntoegekend gelijk aan het voor de werknemer geldende salaris per uur.\nArtikel 5\nHet in artikel 4 lid 1 bedoelde verlof wordt verleend in overleg met de werknemer op een voor de\nbibliotheek geschikt tijdstip.\nArtikel 6\n1 De geldelijke beloning per uur verricht overwerk krachtens artikel 4 lid 1, wordt gesteld op\neen percentage van het tot een bedrag per uur herleide salaris.\n2 Het percentage is:\n50% tenzij het overwerk is verricht op zondag, op een der dagen bedoeld in artikel 33 van de\ncao, of op de dag volgende op deze tussen 0.00 en 6.00 uur, in welk geval het percentage\n100% is.\nArtikel 7\nDe in de voorgaande artikelen bedoelde geldelijke vergoeding wordt niet later uitgekeerd dan bij\nde uitbetaling van het salaris over de tweede maand na de maand waarin het betreffende\noverwerk werd verricht.",
    "Bijlage C\nKaderregeling werktijden\n(ex artikel 22)\nCao-partners hebben stappen gezet om de afspraken over de werktijden in de cao beter aan te\nlaten sluiten bij hun zienswijze op een moderne arbeidsrelatie. Voorop blijft staan dat de\nwerkgever de openingstijden voor het publiek blijft bepalen en de omvang en de kwaliteit van de\nbezetting tijdens openingstijden. Maar bij de invulling van die bezetting is meer ruimte gewenst\nvoor individuele verantwoordelijkheden van werknemers en maatwerk, met als doel enerzijds een\ngoede balans tussen werk en privé en anderzijds een effectieve en efficiënte organisatie. Daarin\npast dat de medewerker meer zeggenschap krijgt over zijn werktijden. En vanzelfsprekend volgt\nhier ook uit dat de werknemer meer verantwoordelijkheid gaat dragen voor het dienstrooster,\nmaar daardoor, zo blijkt uit onderzoek, ook meer betrokken zal zijn.\nBij de visie van meer zeggenschap over eigen werktijden binnen de openingstijden past ook niet\nmeer het dichtregelen van onderscheid in dagen en dagdelen inclusief de\nonregelmatigheidstoeslag. Uitgangspunt is dat alle dagen gewone werkdagen zijn, waarbij zon-\nen feestdagen bijzondere werkdagen zijn. De wet schrijft dit met betrekking tot de zondag voor\nen vandaar de afwijkende afspraak.\nVertrekpunt voor de individuele bibliotheken is hun huidige werktijdenregeling, of als deze niet\nop schrift staat de feitelijke afspraken over werktijden en roosters (ongeschreven beleid)."
  ],
  "Training information": [
    "Artikel 46 Scholings- en loopbaanbeleid\n1 De werkgever dient een plan op te stellen met betrekking tot de scholings- en\nloopbaanmogelijkheden van de werknemers gericht op hun huidige en toekomstige\nfunctievervulling binnen en buiten de instelling, en dit ter instemming aan de\nondernemingsraad voor te leggen.\nDit plan dient in ieder geval bepalingen te bevatten omtrent de navolgende onderwerpen:\na welke (categorieën) werknemers in aanmerking komen voor een loopbaangesprek;\nb de wijze waarop met instemming van de werkgever een door de werknemer gekozen\ndeskundige kan worden ingeschakeld ten behoeve van het loopbaangesprek;\nc de wijze van facilitering (tijd en kosten);\nd welke mogelijkheden door de werkgever worden geboden ter bevordering van\ndoorstroming naar hogere functies.",
    "Artikel 56 Bijscholing\n1 De werknemer is verplicht de bijscholingsactiviteiten te volgen die door de werkgever voor de\nuitoefening van de functie noodzakelijk worden geacht en die als zodanig na overleg tussen\nwerkgever en werknemer worden aangewezen.\n2 Deze bijscholingsactiviteiten worden beschouwd als opgedragen werkzaamheden, wat\nbetekent dat de eraan verbonden kosten voor rekening van de werkgever komen.\n3 Het volgen van deze bijscholingsactiviteiten kan in beginsel niet leiden tot overwerk.",
    "Artikel 64 Studiefaciliteiten\nAan de werknemer, die een opleiding volgt die naar het oordeel van de werkgever in het belang\nvan de instelling is en voortvloeit uit zijn functie en/of te verwachten functie(s) binnen de\ninstelling, kan een tegemoetkoming in de studiekosten worden toegekend en buitengewoon verlof\nworden verleend (volgens bijlage E van de cao).",
    "Bijlage E\nRegeling Studiefaciliteiten\n(ex artikel 64)"
  ],
  "Homeoffice information": [
    "Artikel 6b Telewerken\n1 De werknemer kan met instemming van de werkgever een deel van zijn werkzaamheden met\ngebruikmaking van digitale communicatie via een computer en een modem thuis uitvoeren.\n2 De werkgever ziet erop toe dat de inrichting van de thuiswerkruimte voldoet aan de eisen\ngesteld in de Arboregelgeving."
  ]
}