{
  "General information": [
    "1.4 LOOPTIJD\n\nDeze cao heeft een looptijd van 36 maanden, van 1 januari 2025 tot en met 31 december 2027, en stopt automatisch zonder dat opzegging nodig is."
  ],
  "Wage information": [
    "1.1.1 KARAKTER VAN DE CAO\n\nDeze cao betreft een zogenaamde minimum cao. Hierbij geldt dat de cao de ondergrens is van wat de werkgever mag bieden en dat van de bepalingen van deze cao alleen in voor medewerkers gunstige zin kan worden afgeweken.\n\nPositieve verschillen in arbeidsvoorwaarden die bestaan op de ingangsdatum van deze cao blijven gehandhaafd.",
    "4.2. JEUGDLOON\n\nJeugdloon is het loon dat je krijgt als je nog jong bent, tussen de 15 en 21 jaar. Het is een aangepast loon aan je leeftijd. Je jeugdloon gaat omhoog naarmate je ouder wordt.\n\nBen je jonger dan 21 jaar, dan mag je werkgever je belonen volgens de onderstaande jeugdloonafspraken. Er geldt altijd een percentuele afstand tot het wettelijk minimumjeugdloon van 1 januari. Dit betekent dat je uurloon volgens de cao bestaat uit het wettelijk minimumjeugdloon van 1 januari, met daarbovenop een vast (verhogings)percentage. Dit (verhogings)percentage zorgt ervoor dat je loon hoger is dan het minimum dat de wet voorschrijft. Het (verhogings)percentage is per jaar bepaald en is gebaseerd op het wettelijk minimumjeugdloon per 1 januari van dat desbetreffende jaar. Als het wettelijk minimumjeugdloon per 1 januari stijgt, stijgt ook jouw uurloon omdat het percentage wordt berekend over het nieuwe wettelijk minimumjeugdloon per 1 januari. Als het wettelijk minimumjeugdloon per 1 juli stijgt, blijft je uurloon gelijk. Alleen als je uurloon onder het wettelijk minimumjeugdloon per uur uitkomt, heb je recht op het wettelijk minimumjeugdloon per uur. Als je jarig bent, wordt je uurloon aangepast aan je nieuwe leeftijd. Als je uurloon door een verhoging van het wettelijk minimumjeugdloon te laag wordt, dan krijg je automatisch het wettelijke minimumjeugdloon per uur.\n\nGedurende de looptijd van deze cao gelden er specifieke afspraken voor het jeugdloon:\n\n2025\nLeeftijd WML uurloon Verhogings- | Minimum cao\npercentage uurloon\n18 jaar € 7,03 3,75% € 7,29\n19 jaar € 8,44 3,75% € 8,75\n20 jaar | € 11,25 3,75% € 11,67\nBen je 16 of 17 jaar, dan is je loon gelijk aan dat van een 18 -jarige.\n\n2026\n\nBen je 16, 17 of 18 jaar, dan is je uurloon gelijk aan dat van een 19-jarige.\n\nHet cao uurloon voor 19 en 20 jarigen is gedurende het jaar 2026 gelijk aan het wettelijke minimum jeugdloon per 1 januari 2026 plus een cao verhoging van 3,85%.\n\n2027\n\nBen je 16, 17 of 18 jaar, dan is je uurloon gelijk aan dat van een 19-jarige.\nHet cao uurloon voor 19 jarigen is gedurende het jaar 2027 gelijk aan het wettelijk minimum jeugdloon per 1 januari 2027 plus een cao verhoging van 4%.\n\nHet cao uurloon voor 20 jarigen is gedurende het jaar 2027 gelijk aan het wettelijk minimum jeugdloon per1 januari 2027 plus een cao verhoging van 3,95%.",
    "4.4 VARIABELE BELONING\n\nJe werkgever kan, naast het vaste loon en het eigen beloningssysteem, een extra beloningssysteem invoeren voor bepaalde functiegroepen, als extra bovenop je normale loon. Dit systeem is variabel, wat betekent dat je extra geld kunt verdienen afhankelijk van je prestaties. Dit mag alleen als de medezeggenschap hiermee akkoord gaat (artikel 27 lid 1 sub c van de WOR).",
    "4.5.2 FUNCTIESTRUCTUUR\n\nDe functiestructuur laat zien welke functies er onderdeel zijn van de cao en hoe ze met elkaar verbonden zijn. De cao schrijft een level 1 - 2 - 3 model als functiestructuur voor. Dit betekent dat je wordt ingedeeld in een level afhankelijk van je ervaring en prestaties:\n\ne Level 1: Je begint in deze functie. Je hebt weinig of geen ervaring (minder dan twaalf maanden) en hebt veel training en begeleiding nodig om de basis van het werk te leren;\n\ne Level 2: Je hebt minstens twaalf maanden ervaring en laat zien dat je goed presteert. Je scoort goed bij beoordelingen (minimaal een score vier) en hebt je ontwikkeld in je werk. Er is nog ruimte om verder te groeien;\n\ne Level 3: Je hebt minstens 24 maanden ervaring en bent volledig ervaren in je functie. Je scoort goed bij beoordelingen (minimaal een score vier). Je laat voortdurend zien dat je je verder hebt ontwikkeld en draagt op een positieve manier bij aan het team.\n\nJe werkgever zorgt ervoor dat de medewerkers worden ingedeeld volgens bovenstaand level 1-2-3 model. De manier waarop deze indeling wordt uitgevoerd, moet worden besproken en afgestemd met de medezeggenschap. Als er geen overeenstemming wordt bereikt over de manier van indeling, wordt de indeling gebaseerd op de volgorde van dienstjaren (anciénniteit).",
    "4.5.3 EXTRA ROL\n\nNaast je functie als Klantadviseur kun je ook een (tijdelijke) rol vervullen. Je doet dan, naast het afhandelen van klantcontacten, soms andere taken binnen het klantteam die niet bij je werk als Klantadviseur horen.\n\nVoor de uren die je aan die (tijdelijke) rol werkt, krijg je een toeslag van minimaal € 0,50 bruto per uur op je uurloon.\n\nVoor het uitvoeren van deze andere werkzaamheden worden afspraken zoals de duur en beloning vastgelegd in een bijlage die wordt toegevoegd aan je arbeidsovereenkomst.",
    "4.5.4 UURLOON\nUurloon is het geld dat je per uur krijgt voor het werk dat je doet.\n\nMinimum cao uurloon\n\nGedurende de looptijd van deze cao zal het minimum cao uurloon elk jaar per 1 januari worden verhoogd. Het minimum cao uurloon is gelijk aan het wettelijk minimum uurloon plus het verhogingspercentage van dat betreffende jaar. Dit verhogingspercentage wordt berekend over het wettelijk minimum uurloon van 1 januari van het betreffende jaar:\n\nJaar Verhogingspercentage\n2025 3,75%\n2026 3,85%\n2027 3,95%\n\nAls het wettelijk minimumuurloon per 1 juli stijgt, blijft het minimum cao uurloon gelijk. Alleen als het minimum cao uurloon onder het wettelijk minimumuurloon uur uitkomt, wordt het minimum cao uurloon verhoogd tot het wettelijk minimumuurloon.\n\nLevel 1,2 &3\n\nHet loonverschil tussen de verschillende levels bedraagt altijd minimaal 2%. Dit houdt in dat het minimum cao uurloon van level 2 ten minste 2% hoger ligt dan dat van level 1 en dat het minimum cao uurloon van level 3 minimaal 4% hoger ligt dan dat van level 1.\n\n2025\n\nVoor 2025 geldt onderstaande tabel:\nWML 1-1-2025 € 14,06\nAfstand WML - cao afspraak 3,75%\nLevel 1 - minimum cao uurloon 1-1-2025 € 14,58\nLevel 2 - afstand t.o.v level 1, 2% € 14,87\nLevel 3 - afstand t.o.v level 1, 4% € 15,7\n\n2026\n\nDe verhoging in 2026 wordt bepaald door het WML en het vastgestelde verhogingspercentage voor 2026 (3,85%). Dit verhogingspercentage bepaalt het verschil ten opzichte van het WML geldend op 1 januari 2026. Het WML van 1 januari 2026 wordt door de Rijksoverheid bekendgemaakt in het vierde kwartaal van 2025. Op basis van het nieuwe WML van 1 januari 2026 kan onderstaande tabel verder worden aangevuld.\n\nWML 1-1-2026 (bekendmaking Q4 2025) ?\n\nAfstand WML - cao afspraak 3,85%\n\nLevel 1 - minimum cao uurloon 1-1-2026 ?\n\nLevel 2 - afstand t.o.v level 1, 2% ?\n\nLevel 3 - afstand t.o.v level 1, 4% ?\n\n2027\n\nDe verhoging in 2027 wordt bepaald door het WML en het vastgestelde verhogingspercentage voor 2027 (3,95%). Dit verhogingspercentage bepaalt het verschil ten opzichte van het WML geldend op 1 januari 2027. Het WML van 1 januari 2027 wordt door de Rijksoverheid bekendgemaakt in het vierde kwartaal van 2026. Op basis van het nieuwe WML van 1 januari 2027 kan onderstaande tabel verder worden aangevuld.\n\nWML 1-1-2027 (bekendmaking Q4 2026) ?\nAfstand WML - cao afspraak 3,95%\nLevel 1 - minimum cao uurloon 1-1-2027 ?\nLevel 2 - afstand t.o.v level 1, 2% ?\nLevel 3 - afstand t.o.v level 1, 4% ?\n\nNaast de afstand tot het WML is vanaf 2025 ook jouw jaarlijkse beoordeling van invloed op jouw uurloon op 1 januari. Zie artikel 4.10 “Beoordelingsverhoging”.\n\nDe lonen in 2026 en 2027 worden rekenkundig afgerond op vier decimalen.\n\nVerhoging van het uurloon boven het minimum cao uurloon\n\nPer 1 januari 2025\n\nAls jij op 1 januari 2024 meer verdiende dan het minimum cao uurloon van 1 januari 2024, geldt voor jou onderstaande tabel voor de loonsverhoging per 1 januari 2025. De verhoging is afhankelijk van je uurloon per 1 januari 2024.\n\nAls je na1 januari 2024 maar voor 1 januari 2025 in dienst trad, geldt het salaris dat op 1 januari 2024 gold voor het account of project waarvoor jij werkt als uitgangspunt voor toepassing van bovenstaande.\n\nIn de tabel hieronder kun je in de derde kolom het verhogingspercentage terugvinden per looncategorie (maatmens). Als jouw nieuwe uurloon onder het genoemde bedrag in de vierde kolom van de tabel uitkomt, dan ontvang je het hogere bedrag uit de vierde kolom.\n\nPer 1 januari 2025 moet jouw uurloon minimaal het bedrag uit de vierde kolom zijn van de van toepassing zijnde looncategorie (maatmens), ook als je een tussentijdse verhoging hebt ontvangen in 2024.\n\nLevel 1\nFunctie level Uurloon op 1-1-24 Verhoging Het uurloon na verhoging\nper 1-1-25 mag niet lager zijn dan:\nMaatmens 1 € 13,81 t/m € 13,93 5,68% € 14,58\nMaatmens 2 € 13,94 t/m € 14,00 5,48% € 14,72\nMaatmens 3 € 14,01 t/m € 14,05 5,28% € 14,77\nMaatmens 4 € 14,06 t/m € 14,10 5,08% € 14,79\nMaatmens 5 € 1411 t/m € 1414 4,88% € 14,82\nMaatmens 6 € 1415 t/m € 14,7 4,68% € 14,83\nMaatmens 7 € 14,18 t/m € 18,99 4,54% € 14,83\n>€19,00 € 19,00 3,40% € 19,65\n\nLevel 2\nFunctie level Uurloon op 1-1-24 Verhoging Het uurloon na verhoging\nper 1-1-25 mag niet lager zijn dan:\nMaatmens 1 € 14,09 t/m € 14,22 5,67% € 14,87\nMaatmens 2 € 14,23 t/m € 14,28 5,47% € 15,03\nMaatmens 3 € 14,29 t/m € 14,33 5,27% € 15,06\nMaatmens 4 € 14,34 t/m € 14,37 5,07% € 15,09\nMaatmens 5 € 14,38 t/m € 14,40 4,87% € 15,10\nMaatmens 6 € 14,41 t/m € 14,43 4,67% € 15,10\nMaatmens 7 € 14,44 t/m € 18,99 4,54% € 15,10\n>€19,00 € 19,00 3,40% € 19,65\n\nLevel 3\nFunctie level Uurloon op 1-1-24 Verhoging Het uurloon na verhoging\nper 1-1-25 mag niet lager zijn dan:\nMaatmens 1 € 14,36 t/m € 14,50 5,67% € 15,17\nMaatmens 2 € 14,51 t/m € 14,56 5,47% € 15,32\nMaatmens 3 € 14,57 t/m € 14,60 5,27% € 15,36\nMaatmens 4 € 14,61 t/m € 14,64 5,07% € 15,37\nMaatmens 5 € 14,65 t/m € 14,67 4,87% € 15,38\nMaatmens 6 € 14,68 t/m € 14,69 4,67% € 15,38\nMaatmens 7 € 14,70 t/m € 18,99 4,54% € 15,38\n>€19,00 € 19,00 3,40% € 19,65\n\nVoor de vaststelling van jouw uurloon per 1 januari 2024 geldt het volgende:\ne De genoemde lonen hierboven zijn de bruto uurlonen, zonder extra’s zoals vakantiegeld of een 13e maand. De verhoging wordt berekend op dit bruto uurloon;\ne Als je promotie maakt volgens artikel 4.5.7 naar level 2 of level 3, dan krijgt je minimaal het uurloon dat bij dit nieuwe level hoort.\n\nAls het wettelijk minimumuurloon per 1 juli 2025 stijgt, blijft je uurloon gelijk. Alleen als je uurloon onder het wettelijk minimumuurloon uur uitkomt, wordt je uurloon verhoogd tot het wettelijk minimumuurloon.",
    "Per 1 januari 2026\n\nUniforme procentuele stijging\n\nPer 1 januari 2026 geldt voor alle Klantadviseurs die meer verdienen dan het minimum cao uurloon, dat zij eenzelfde procentuele stijging ontvangen. Dit is gebaseerd op de procentuele groei van het minimum cao uurloon tussen 1 januari 2025 en 1 januari 2026. Als je € 19,00 of meer verdient dan krijg je 75% van die stijging.\n\nElke klantadviseur heeft recht op minimaal het vastgestelde minimum cao uurloon zoals bepaald per 1 januari 2026.\n\nAls het wettelijk minimumuurloon per 1 juli 2026 stijgt, blijft je uurloon gelijk. Alleen als je uurloon onder het wettelijk minimumuurloon uur uitkomt, wordt je uurloon verhoogd tot het wettelijk minimumuurloon.\n\nPer 1 januari 2027\n\nUniforme procentuele stijging\n\nPer 1 januari 2027 geldt voor alle Klantadviseurs die meer verdienen dan het minimum cao uurloon, dat zij eenzelfde procentuele stijging ontvangen. Dit is gebaseerd op de procentuele groei van het minimum cao uurloon tussen 1 januari 2026 en 1 januari 2027. Als je € 19,00 of meer verdient dan krijg je 75% van die stijging.\n\nAls het wettelijk minimumuurloon per 1 juli 2027 stijgt, blijft je uurloon gelijk. Alleen als je uurloon onder het wettelijk minimumuurloon uur uitkomt, wordt je uurloon verhoogd tot het wettelijk minimumuurloon.\n\nHet groeipercentage (voor 2026 en 2027) van het loon wordt als volgt berekend:\n\nStap 1: Bepaal het verschil tussen het nieuwe en het oude minimum cao uurloon\n\nTrek het oude minimum cao uurloon (per 1 januari 2025) af van het nieuwe minimum cao uurloon (per 1 januari 2026):\n\nVerschil = Nieuw minimum cao uurloon — Oud minimum cao uurloon\nStap 2: Deel het verschil door het oude minimum cao uurloon\n\nHet groeipercentage wordt berekend door het verschil te delen door het oude minimum cao uurloon:\n\nGroeipercentage = Nieuw min. cao uurloon — Oud min. cao uurloon\nOud minimum cao uurloon\n\nStap 3: Noteer het resultaat als een percentage\n\nVermenigvuldig de uitkomst met 100 om het groeipercentage in procenten uit te drukken.\n\nWe spreken af dat we rekenkundig afronden op 4 decimalen.",
    "Tussentijdse loonsverhogingen\n\nJouw werkgever mag jouw uurloon altijd tussentijds verhogen als hij dat wil. Maar voor de uitvoering van de cao verhoging(en) moet je werkgever altijd uitgaan van het uurloon per 1 januari van het voorgaande jaar.",
    "4.5.6 BEOORDELINGSVERHOGING\n\nEen beoordelingsverhoging betekent dat je salaris omhoog gaat omdat je goed werk hebt geleverd. Dit kan gebeuren na een beoordeling, bijvoorbeeld als je hebt laten zien dat je goed je werk doet en je doelen hebt bereikt.\n\nVerhogingen vinden minimaal jaarlijks plaats op de eerste dag van het nieuwe kalenderjaar.\n\nDe beoordelingsverhoging is afhankelijk van je beoordelingsscore (schaal van vijf punten).\n\nBeoordeling Percentage\nUitstekend (score 4,5 t/m 5) 1,3 %\nZeer goed (score 4 tot 4,5) 0,8 %\nGoed (score 3,5 tot 4) 0,6 %\nVoldoende (score 3 tot 3,5) 0,4 %\nOnvoldoende (score 0 tot 3) 0,0 %\n\nBovengenoemde beoordelingsverhogingen worden berekent op je uurloon van 1 januari van het voorgaande jaar.\n\nAls er per 1 januari een cao-verhoging is afgesproken volgens artikel 4.5.4 wordt die verhoging eerst toegepast. Daarna volgt de jaarlijkse beoordelingsverhoging.",
    "4.5.7 PROMOTIE\n\nEen promotie betekent dat je naar een hoger level gaat. De voorwaarden hiervoor zijn:\n- Promotie van level 1 naar level 2:\n» Je bent minstens twaalf maanden in level 1 werkzaam bij je werkgever;\n» Je wordt beoordeeld met een vier of hoger.\n- Promotie van level 2 naar level 3:\n» Je bent minstens twaalf maanden in level 2 werkzaam bij je werkgever;\n» Je wordt beoordeeld met een vier of hoger.\n\nBij een promotie heb je recht op een verhoging van 2% van je oorspronkelijke uurloon. Als je promotie samenvalt met een verhoging van het uurloon volgens de cao-loonsverhoging, wordt eerst die verhoging toegepast, waarna jouw nieuwe uurloon met 2% wordt verhoogd.\n\nAls er geen goedgekeurde beoordelingsmethodiek van de medezeggenschap is, dan vindt de promotie naar level 2 of 3 op basis van je dienstjaren plaats.",
    "4.6.2 FUNCTIESTRUCTUUR\n\nDe functiestructuur laat zien welke functies er binnen de cao zijn en hoe ze met elkaar verbonden zijn.\n\nAls Direct Leidinggevende speel je een cruciale rol in het begeleiden, motiveren en ontwikkelen van je team. Om dit effectief te doen, zijn er drie niveaus van Direct Leidinggevende:\n\nLevel 1 Startende leider:\nJij staat aan het begin van je carriére en richt je op het aanleren van basisvaardigheden in teammanagement en communicatie.\ne Je hebt geen of weinig ervaring (minder dan twaalf maanden) in de functie;\ne Je hebt training en (intensieve) begeleiding nodig;\ne Je bevindt je in een leercurve m.b.t. basisvaardigheden voor de functie.\n\nLevel 2 Groeiende leider:\n\nJij hebt al enige ervaring en werkt actief aan het verbeteren van je leiderschapskwaliteiten, met een focus op teamontwikkeling en resultaatgericht werken.\n\ne Je beschikt over minstens twaalf maanden of meer relevante ervaring;\n\ne Je presteert boven norm volgens de bij de organisatie geldende beoordelingsmethodiek;\n\ne Je scoort minimaal een vier beoordeling bij een systematiek o.b.v. een vijf puntschaal;\n\ne Je hebt jezelf aantoonbaar ontwikkeld op de gestelde competenties (persoonlijke, vaktechnische, en gedragscompetenties, KPI’s) die bijdragen aan de groei/performance van het team en de organisatie;\n\ne Er is nog ruimte voor je verdere groei en ontwikkeling en/of verdieping/uitbreiding van werkzaamheden of verantwoordelijkheden.\n\nLevel 3 Vakvolwassen leider:\n\nOp dit niveau ben je een ervaren leidinggevende die strategisch inzicht en coaching vaardigheden toepast om niet alleen je team, maar ook de organisatie naar een hoger niveau te tillen.\n\ne Je beschikt over minstens 24 maanden of meer relevante ervaring;\n\ne Je presteert boven norm volgens de bij de organisatie geldende beoordelingsmethodiek;\n\ne Je scoort minimaal een vier beoordeling bij een systematiek o.b.v. een vijf puntschaal;\n\ne Je hebt aantoonbaar verdere groei en ontwikkeling laten zien op additionele competenties (persoonlijke, vaktechnische, en gedragscompetenties, KPI’s) en levert daarmee een stabiele positieve bijdrage aan de groei/performance van het team en de organisatie.\n\nDeze niveaus zorgen voor een duidelijke ontwikkeling en groei binnen het leiderschapstraject en dragen bij aan een sterke en succesvolle organisatie.\n\nJe werkgever is verplicht uiterlijk 1 juli 2025 de leidinggevende functiestructuur te implementeren, zodat je volgens bovenstaande levels wordt ingedeeld.\n\nJe werkgever zorgt ervoor dat de medewerkers worden ingedeeld volgens bovenstaand level 1-2-3 model. De manier waarop deze indeling wordt uitgevoerd, moet worden besproken en afgestemd met de medezeggenschap. Als er geen overeenstemming wordt bereikt over de manier van indeling, wordt de indeling gebaseerd op de volgorde van dienstjaren (anciénniteit).",
    "4.6.3 UURLOON\n\nLoon is het geld dat je per uur krijgt voor het werk dat je doet. Gedurende de looptijd van deze cao geldt er een minimum cao uurloon voor jou. Dit minimum cao uurloon wordt bepaald door een afstand van 10% ten opzichte van het minimum cao uurloon van de Klantadviseur. leder level kijkt naar het vergelijkbare level van Klantadviseur:\n\nVoor 2025 houdt dat in:\n\nFunctiestructuur | Minimum cao Minimum cao uurloon\nuurloon Direct Leidinggevende\nKlantadviseur\n\nLevel 1 € 14,58 € 16,04\n\nLevel 2 € 14,87 € 16,36\n\nLevel 3 € 1517 € 16,68",
    "4.6.5 BEOORDELINGSVERHOGING\nEen beoordelingsverhoging betekent dat je uurloon omhoog gaat omdat je goed werk hebt geleverd. Dit kan gebeuren na een beoordeling, bijvoorbeeld als je hebt laten zien dat je goed je werk doet en je doelen hebt bereikt.\n\nVoor jou als Direct Leidinggevende geldt jaarlijks de minimale beoordelingsverhoging als in onderstaande tabel:\n\nBeoordeling Percentage\nUitstekend (score 4,5 t/m 5) 1,3 %\nZeer goed (score 4 tot 4,5) 0,8 %\nGoed (score 3,5 tot 4) 0,6 %\nVoldoende (score 3 tot 3,5) 0,4 %\nOnvoldoende (score 0 tot 3) 0,0 %",
    "8.2 INLENERSBELONING\n\nJe werkgever is verplicht zich ervan te verzekeren dat ingeleende uitzendkrachten minimaal worden beloond volgens de beloningsbepalingen die in de van toepassing zijnde cao van uitzendkrachten vallen onder de inlenersbeloning. Het gaat tenminste over de volgende onderdelen:\ne Loon: Het geldende uurloon volgens het loongebouw (artikel 4.2 en 4.5.4);\ne Toeslagen: Toeslagen voor overwerk of werken op onregelmatige tijden (artikel 4.5.10, 4.5.11 en 6.1);\ne Looncomponenten: De geldende looncomponenten, zowel in hoogte als tijdstip waarop aanspraak kan worden gemaakt (artikel 4.5.2 en 4.5.5 t/m 4.5.8)\ne Kostenvergoedingen: Vergoedingen voor kosten zoals reis- en studiekosten en thuiswerkvergoeding (artikel 4.5.13, 4.5.14, hst 5 en bijlage 2).\n\nAls met deze bepaling ten nadele van uitzendkrachten wordt afgeweken van de essentiéle arbeidsvoorwaarden als bedoeld in artikel 8 lid 1 van de Waadi, dan moet dit nadeel volledig worden gecompenseerd met andere essentiéle arbeidsvoorwaarden als bedoeld in dat artikellid."
  ],
  "Pension information": [
    "4.5.12 PENSIOEN\n\nEen pensioenregeling biedt jou als medewerker een belangrijke aanvulling op je inkomen voor later, wanneer je niet meer werkt. Het opbouwen van pensioen helpt je om na je pensioendatum een stabiele financiéle situatie te behouden, zodat je je levensstandaard kunt voortzetten.\n\nDe pensioenregeling is als volgt opgebouwd:\n\ne Er geldt een bijdrage van zowel jou als van je werkgever;\ne De bijdrage van jou en je werkgever gaat jaarlijks omhoog;\n\nPensioen Bijdrage Bijdrage Totaal\nwerkgever medewerker\n\n2025 6,0 % 1,2 % 7,2 %\n\n2026 6,5 % 2,2 % 8,7 %\n\n2027 7,0% 3,2 % 10,2 %\n\ne De bijdrage van jou en je werkgever wordt berekend over de pensioengrondslag (jouw jaarloon* inclusief vakantietoeslag en minus de jaarlijkse AOW-franchise**). Hierdoor bouw je alleen aanvullend pensioen op over het inkomen boven deze drempel;\n\ne Alle administratiekosten zijn voor rekening van je werkgever;\n\ne Je hebt de mogelijkheid om zelf jaarlijks extra bij te sparen voor je pensioen, alleen als je aan de voorwaarden voldoet\n\nJe werkgever mag positief afwijken van bovenstaande regeling mits de extra kosten voor rekening van werkgever komen. Het aanbieden van een partner- en/of wezenpensioen of een regeling bij arbeidsongeschiktheid is niet verplicht voor jouw werkgever.\n\n*Jaarloon: Het bedrag van alle maandlonen die jij hebt ontvangen van januari tot en met december samen. Dit is exclusief toeslagen en vakantiegeld.\n\n** de AOW-franchise is het deel van je inkomen waarover je geen pensioen opbouwt, omdat dat deel al gedekt is door de Algemene Ouderdomswet (AOW).",
    "4.6.6 PENSIOEN\n\nEen pensioenregeling biedt jou als medewerker een belangrijke aanvulling op je inkomen voor later, wanneer je niet meer werkt. Het opbouwen van pensioen via de cao helpt je om na je pensioendatum een stabiele financiéle situatie te behouden, zodat je je levensstandaard kunt voortzetten.\n\nAls Direct Leidinggevende heb je recht op een pensioenregeling waarbij de jaarlijkse werkgeverbijdrage minimaal gelijk is aan de werkgeversbijdrage die de klantadviseur ontvangt (artikel 4.5.12). De eigen bijdrage voor het pensioen mag hoger liggen dan overeengekomen voor Klantadviseurs.\n\nVoor Direct Leidinggevenden die voor 1 januari 2025 in dienst waren bij de werkgever geldt dat je werkgever je de keuze mag bieden om je huidige pensioenregeling te behouden of over te stappen naar de regeling voor Klantadviseurs. Afhankelijk van je persoonlijke situatie kan de oude pensioenregeling gunstiger uitvallen dan de pensioenregeling voor de Klantadviseurs. Je werkgever zal je hierover informeren.\n\nVoor Direct Leidinggevenden die vanaf 1 januari 2025 in dienst treden of medewerkers die promotie maken vanaf 1 januari 2025 naar de functie van Direct Leidinggevenden valt onder de pensioenregeling van de Klantadviseur of een pensioenregeling die minstens gelijkwaardig is aan die voor Klantadviseurs.",
    "Jouw arbeidsovereenkomst voor onbepaalde tijd eindigt in de volgende situaties:\ne Als jij of jouw werkgever de arbeidsovereenkomst opzegt waarbij rekening wordt gehouden met de opzegtermijn (artikel 2.12);\ne Als je de AOW-gerechtigde leeftijd bereikt;",
    "e De pensioenregeling voor Klantadviseurs zal de komende jaren verder worden verbeterd, zodat jij een aantrekkelijker en toekomstbestendig pensioen kunt opbouwen. De partijen van de cao willen geleidelijk naar een gezamenlijke bijdrage van 14% groeien. Waarbij het streven is de bijdrage te verdelen in 2/3 werkgever en 1/3 medewerker."
  ],
  "Leave information": [
    "4.3. VAKANTIETOESLAG\n\nVakantietoeslag is extra geld dat je als extraatje kunt gebruiken om bijvoorbeeld op vakantie te gaan. Je krijgt elk jaar in juni je vakantiegeld. Dit wordt berekend over de periode van 1 juni tot en met 31 mei van het volgende jaar.\n\nSamen met je vakantiegeld moet het totaal van wat je in die periode hebt verdiend minstens 108% van het WML zijn voor alle uren die je hebt gewerkt in die periode. Je vakantiegeld wordt opgebouwd door elke maand 8% van je salaris apart te zetten. Als je arbeidsovereenkomst eindigt krijg je het tot dan toe opgebouwde vakantiegeld op je eindafrekening uitbetaald.\n\nIn overleg met de medezeggenschap kan jouw werkgever de periode waarover jouw vakantiegeld wordt berekend aanpassen.",
    "6.2 WVAKANTIE\n\nDit artikel beschrijft de rechten en afspraken rondom vakantie, zodat je voldoende gelegenheid hebben om te ontspannen, bij te tanken en een goede balans tussen werk en privé te behouden.\n\nHet vakantiejaar loopt gelijk met het kalenderjaar.\ne Als je 40 uur (voltijd) werkt, heb je recht op 22 vakantiedagen (176 vakantie-uren) per jaar;\ne Werk je een deel van het jaar, dan krijg je een evenredig deel van die vakantie-uren;\ne Voor een andere feestdag dan in artikel 6.1 genoemd kun je vakantie-uren aanvragen;\n\nVakantie-uren opnemen gebeurt volgens de regels binnen jouw organisatie;\n\nBij beëindiging van je dienstverband ontvang je een eindafrekening vakantie-uren;\n\nJe bouwt geen vakantie-uren op over periodes waarin je geen recht op loon hebt;\n\nJe bouwt wel vakantie-uren op bij ziekte en bepaalde andere omstandigheden (artikel 7:635 BW);\n\nJe hebt recht om elk jaar minimaal twee weken aaneengesloten vakantie op te nemen.",
    "6.3 BIJZONDER VERLOF\n\nBijzonder verlof is bedoeld om jou de mogelijkheid te bieden tijdelijk afwezig te zijn vanwege bijzonder, vaak onvoorziene omstandigheden. Dit verlof is extra, bovenop je normale vakantiedagen, en krijg je meestal niet zomaar.\n\nBijzondere gebeurtenissen waarvoor je verlof met doorbetaling van salaris krijgt, zijn:\n\nEén dag\ne Als je in ondertrouw gaat;\ne Bijwonen van een huwelijk van je naaste familie (1e of 2e graad);\ne 25-, 40-, 50-, of 60-jarig huwelijk van jezelf, ouders of schoonouders.\n\nTwee dagen\n\ne Jouw eigen huwelijk;\n\ne Bevalling van jouw echtgenote, geregistreerde partner of de persoon met wie jij ongehuwd samenwoont. (wettelijk calamiteitenverlof als bedoeld in 4:1 van de Wet arbeid en zorg, maar met een minimum van 2 dagen).\n\nAfspraken bij overlijden\n\ne Het aantal ingeroosterde dagen dat je vrij moet nemen om vier dagen achter elkaar afwezig te zijn, inclusief de dag van de begrafenis of crematie: bij overlijiden van je echtgenoot, echtgenote of partner, ouders, stiefouders, schoonouders, (pleeg)kinderen, stief of aangehuwde kinderen;\n\ne Eén dag: bij het overlijden van familie of bloed- of aanverwanten in de tweede graad;\n\ne Van de dag van het overlijden tot en met de dag van de crematie of begrafenis: in geval jij belast bent met het regelen van de begrafenis of crematie van je echtgenoot, echtgenote of partner of bloed- of aanverwanten in eerste of tweede graad.\n\nBijzonder verlof komt alleen voor uitbetaling in aanmerking als je in de afgelopen dertien weken op de betreffende dag ten minste zeven keer hebt gewerkt.",
    "6.4 VERLOF VOOR ZORG\n\nDe Wet arbeid en zorg (WAZO) biedt jou wettelijke verlofregelingen om werk en privé beter te combineren, zoals bij zwangerschap, geboorte, ziekte en mantelzorg.\n\nAlle verlofregelingen uit de Wet arbeid en zorg (www.rijksoverheid.nl) gelden voor deze cao.",
    "7.3 OPBOUW VAKANTIEDAGEN TIJDENS ARBEIDSONGESCHIKTHEID\n\nTijdens de volledige periode van arbeidsongeschiktheid bouw je zowel wettelijke als bovenwettelijke vakantiedagen op. Dit betekent dat je ondanks afwezigheid wegens ziekte, recht houdt op de volledige opbouw van je vakantiedagen.",
    "7.4.4 VERZUIMREDUCTIEBONUS\n\nEr geldt een verzuimreductiebonus als er bij jouw werkgever wachtdagen bij ziekte worden toegepast. Als je een volledig kwartaal in dienst bent en niet ziek bent geweest, ontvang je de verzuimreductiebonus in de vorm van een extra vakantiedag. Je kunt in totaal per kalenderjaar vier extra vakantiedagen opbouwen. Voor parttimers geldt deze bonus naar rato.\n\nDe opbouw van deze extra vakantiedagen verloopt als volgt:\n\n* Van 1 januari tot en met 31 maart: eén dag\n=\" Van 1 april tot en met 30 juni: eén dag\n= Van 1 juli tot en met 30 september: eén dag\n\n\" Van 1 oktober tot en met 31 december: één dag\n\nDe opgebouwde extra vakantiedagen worden elke zes maanden verrekend. Deze regeling vervalt als je werkgever al 26 vakantiedagen vergoedt, of wordt aangepast als je werkgever tussen de 23 en 26 vakantiedagen toepast.",
    "10.4 VAKBONDSVERLOF\n\nVakbondsverlof is de tijd die jij vrij kunt krijgen om vakbondswerk te doen, zoals vergaderingen bijwonen of anderen helpen.\n\nAls jij een kaderlid bent dat is aangewezen door de vakbond, dan kun je twee keer per jaar een dagdeel betaald verlof krijgen voor vakbondsoverleg (totaal acht uur). Je werkgever gaat akkoord met dit verlof als je het minimaal zes weken vooraf aanvraagt. Per bedrijf mogen maximaal drie kaderleden tegelijk vakbondsverlof opnemen.\n\nAls je als kaderlid deelneemt aan elk formeel gesprek tijdens de cao-onderhandelingen van dat jaar, krijg je acht uur extra vakbondsverlof in dat jaar waardoor je in totaal uitkomt op zestien uur."
  ],
  "Termination information": [
    "2.4 PROEFTIJD\n\nIn je arbeidsovereenkomst staat of je tijdens de eerste periode van je dienstverband een proeftijd hebt. Dit is een korte tijd waarin jij en je werkgever kunnen kijken of het werk goed bij je past.\n\nBij een tijdelijke arbeidsovereenkomst van zes maanden of korter is er geen proeftijd. Heb je een tijdelijke arbeidsovereenkomst van langer dan zes maanden, dan geldt wel een proeftijd.\n\nDe maximale proeftijd is:\ne Voor een arbeidsovereenkomst voor de duur van een project zonder einddatum: een maand;\ne Voor een arbeidsovereenkomst langer dan zes maanden maar korter dan twee jaar: een maand;\ne Voor een arbeidsovereenkomst van twee jaar of langer: twee maanden.\n\nAls je al eerder bij dezelfde werkgever hebt gewerkt en je krijgt een vervolg arbeidsovereenkomst, kan er niet opnieuw een proeftijd worden afgesproken. Tenzij de nieuwe functie echt andere vaardigheden of verantwoordelijkheden vraagt.\n\nTijdens de proeftijd kunnen jij en je werkgever de arbeidsovereenkomst meteen opzeggen, zonder dat je een reden hoeft op te geven. De proeftijd is altijd even lang voor jou en je werkgever.",
    "2.6 OPZEGTERMIJN\n\nAls je een tijdelijke arbeidsovereenkomst hebt, kun je die alleen opzeggen als jij en je werkgever daar samen afspraken over hebben gemaakt in de arbeidsovereenkomst. Staan deze afspraken niet in je arbeids-overeenkomst, dan kunnen jij en je werkgever de arbeidsovereenkomst niet zomaar tussentijds opzeggen.\n\nKun je wel tussentijds opzeggen, dan gelden de onderstaande afspraken over de opzegtermijn:\n\ne De opzegtermijn is voor jou en je werkgever altijd één maand;\n\ne Deze termijn begint de dag nadat je schriftelijk hebt opgezegd;\n\ne Je kunt op elke dag van de maand opzeggen.\n\nBovenstaande afspraken zijn in afwijking op artikel 7:672 BW.",
    "2.8.1 TOEPASSING KETENREGELING\n\nAls gevolg van de intrinsieke aard van de bedrijfsvoering waarin flexibiliteit van cruciaal belang is en projectmatig en seizoensgebonden werk veelvuldig voorkomt, geldt, anders dan de regels in artikel 7:668a BW, dat je werkgever met jou binnen 36 maanden maximaal zes opeenvolgende tijdelijke arbeidsovereenkomsten kan afsluiten die elkaar opvolgen met een tussenpoos van zes maanden of minder\n\nDit kan alleen voor zover jouw functie projectmatig of seizoensgebonden is. Hierdoor kan van je werkgever in redelijkheid niet worden gevraagd dat hij een arbeidsovereenkomst voor de duur van twaalf maanden of langer aan jou aanbiedt. Ook kan het dan gerechtvaardigd zijn dat je werkgever gebruik maakt van (meerdere) tijdelijke contracten.\n\nAls jouw functie niet projectmatig of seizoensgebonden is, gelden de regels van artikel 7:668a BW.",
    "2.10 PROEFTIJD\n\nIn je arbeidsovereenkomst staat of je tij)dens de eerste periode van je dienstverband een proeftijd hebt. Dit is een korte tijd waarin jij en je werkgever kunnen kijken of het werk goed bij je past.\n\nBij een arbeidsovereenkomst voor onbepaalde tijd is de proeftijd maximaal twee maanden.\n\nAls je al eerder bij dezelfde werkgever hebt gewerkt en je krijgt een vervolg arbeidsovereenkomst, kan er niet opnieuw een proeftijd worden afgesproken. Tenzij de functie in de nieuwe arbeidsovereenkomst echt andere vaardigheden of verantwoordelijkheden vraagt.\n\nTijdens de proeftijd kunnen jij en je werkgever de arbeidsovereenkomst meteen opzeggen, zonder dat je een reden hoeft op te geven. De proeftijd is altijd even lang voor jou en je werkgever.",
    "2.12 OPZEGTERMIJN\nAfspraken over de opzegtermijn:\ne De opzegtermijn is voor jou en je werkgever altijd één maand;\n\ne Deze termijn begint de dag nadat je schriftelijk hebt opgezegd;\ne Je kunt op elke dag van de maand opzeggen.\n\nBovenstaande afspraken zijn in afwijking op artikel 7:672 BW.",
    "8.3 OPVOLGEND WERKGEVERSCHAP\n\nBij opvolgend werkgeverschap tellen de periodes die je als uitzendkracht of payroller bij de werkgever hebt gewerkt mee wanneer je direct bij de werkgever in dienst komt. Dit betekent dat als je eerst via een uitzendbureau bij de werkgever of payrollwerkgever hebt gewerkt en vervolgens direct in dienst treedt bij dezelfde werkgever, de eerdere arbeidsovereenkomsten worden meegeteld bij het bepalen van jouw arbeidsrechten. In afwijking van artikel 7:668a lid 2 BW, geldt dat de gehele relevante uitzend- en/of payrollperiode wordt meegeteld als één arbeidsovereenkomst. Dit betekent dat jij, als medewerker die eerder via de uitzendformule bij de werkgever hebt gewerkt nu direct in dienst treedt, begint aan de tweede ketenovereenkomst."
  ],
  "Overtime information": [
    "Arbeidsduur De normale arbeidsduur is maximaal twaalf uur per dag, gemiddeld 40 uur per week, en maximaal vijf dagen per week.",
    "3.1 ARBEIDSDUUR\n\nArbeidsduur is het aantal uren dat je werkt volgens je arbeids-overeenkomst. Dat kan bijvoorbeeld acht uur per dag zijn, of 40 uur per week. In je arbeidsovereenkomst staat precies hoeveel uren je werkt en op welke dagen, zodat je weet waar je aan toe bent.\n\nVoor jou en de werkgever gelden de volgende richtlijnen over de arbeidstijden:\ne Je werkt gemiddeld maximaal 40 uur per week bij een fulltime dienstverband;\ne Je mag volgens de Arbeidstijdenwet maximaal twaalf uur per dag werken;\ne Je werktijden liggen tussen 08.00 uur en 22.00 uur.\n\nDe Arbeidstijdenwet is terug te vinden op www.rijksoverheid.nl/onderwerpen/werktijden",
    "4.5.9 MEERUREN PARTTIMERS\nAls je op verzoek van je werkgever extra werkt boven je normale\n\ncontracturen, maar binnen de wekelijkse wettelijke maximale arbeidstijd (40 uur) worden deze uren beschouwd als meeruren.\n\nVoor deze meeruren geldt:\n\ne Voor meeruren krijg jij je normale uurloon betaald. Deze uren tellen mee voor vakantiedagen, vakantiegeld, pensioen en loondoorbetaling bij ziekte;\n\ne Je werkgever kan je de keuze bieden om dit in geld of tijd te compenseren;\n\ne Als meerwerk wordt verricht in zogenaamde toeslaguren, wordt het meerwerk met de werktijdentoeslag (artikel 4.5.11) verhoogd.\n\nMeerwerk vindt alleen plaats op verzoek van de werkgever. Een overschrijding van minder dan vijf minuten aansluitend aan je dienst om klantcontact af te ronden, wordt niet als meerwerk beschouwd.",
    "4.5.10 OVERWERK\n\nAls je op verzoek van je werkgever extra werkt waarbij je in een jaar de standaard arbeidsduur van 2.088 uren (dit aantal uren geldt ieder jaar gedurende de looptijd van deze cao) overschrijdt, worden deze uren beschouwd als overuren.\n\nVoor overuren geldt:\n\ne Overuren worden tijdens het kalenderjaar in vrije tijd gecompenseerd, tenzij het bedrijfsbelang dit niet toelaat. Voor elk uur overwerk krijg je één uur vrije tijd;\n\ne Aan het einde van het kalenderjaar berekent je werkgever hoeveel overuren er nog zijn. Deze overuren worden uitbetaald tegen 100% van je uurloon.\n\nBij het einde van je dienstverband worden je min- of meeruren berekend en verrekend tegen je uurloon.",
    "4.5.11 WERKTIJDENREGELING\n\nAls je, behalve bij overwerk, regelmatig moet werken buiten de reguliere werkuren ontvang je een toeslag. Deze toeslag wordt berekent als een percentage van het uurloon dat voor jou geldt. De hoogte van deze toeslag is:\n\nDag 00.00 — 08.00 uur | 08.00 - 22.00 uur 22.00 - 24.00 uur\nMaandag 50% 0% 50%\nDinsdag 50% 0% 50%\nWoensdag 50% 0% 50%\nDonderdag 50% 0% 50%\nVrijdag 50% 0% 50%\nZaterdag 50% 0% 50%\nZondag 50% 50% 50%\nFeestdag 100% 100% 100%"
  ],
  "Training information": [
    "5.1. INTRODUCTIETRAINING\n\nEen introductietraining is een training die je krijgt wanneer je begint met werken, zodat je alles leert wat je moet weten voor je nieuwe functie. Je krijgt uitleg over het bedrijf, je taken en hoe alles werkt, zodat je goed van start kunt gaan.\n\nJe werkgever is verplicht om trainingen en opleidingen aan te bieden die jou kunnen helpen je werk goed uit te voeren. Dit omvat in ieder geval een algemene vaardigheids- en producttraining als dit van toepassing is. Je bent verplicht deel te nemen aan de training inclusief de bijoehorende (eind)toetsen. Het doel van deze verplichting is om de professionaliteit en de vaardigheden van alle medewerkers te waarborgen zodat iedereen optimaal kan presteren in de functie.",
    "5.2 ALGEMENE ONTWIKKELING MEDEWERKER\n\nDe algemene ontwikkeling van een medewerker houdt in dat je jezelf blijft ontwikkelen in het werk, zowel op persoonlijk als professioneel vlak. Dit kan door het volgen van trainingen, het aanleren van nieuwe vaardigheden leren of het opdoen van meer ervaring, zodat je beter wordt in je werk en verder kunt doorgroeien.\n\nJe werkgever doet zijn best om medewerkers aan de organisatie te binden door een goede balans te vinden tussen de eisen van de organisatie en de persoonlijke wensen van medewerkers met betrekking tot hun (toekomstige) taken en functies. Je werkgever stimuleert jou om je verder te ontwikkelen. Van jou wordt verwacht dat je openstaat voor nieuwe ontwikkelingen en bereid bent aan je eigen groei te werken.\n\nJe werkgever heeft een regeling voor studiefaciliteiten en opleidingen, die is afgestermnd met de medezeggenschap. Hierdoor krijg je, onder bepaalde voorwaarden, de kans om naast de basisopleidingen je verder te ontwikkelen en zo breder inzetbaar te worden.",
    "5.3. KLANTADVISEUR (Specifieke bepalingen)\n5.3.1 GROEI\n\nGroei van een medewerker betekent dat je steeds beter wordt in je werk. Dit kan doordat je nieuwe dingen leert, meer verantwoordelijkheden krijgt of doorgroeit naar een hogere functie. Zo ontwikkel je jezelf en kun je verder in je carriére.\n\nJe werkgever stimuleert en ondersteunt jouw doorgroei als Klantadviseur door het aanbieden van aanvullende (tijdelijke) rollen. Ook zorgt je werkgever voor de juiste opleidingen, trainingen, coaching en cursussen, zodat jij deze aanvullende rollen kan vervullen.\n\nWanneer je, op advies van de werkgever, in aanmerking komt voor een doorgroei naar Direct Leidinggevende van de Klantadviseur, zal je werkgever extra scholing en begeleiding bieden.\n\nInformatie over doorgroeimogelijkheden is duidelijk en makkelijk toegankelijk via het intranet of andere interne communicatiekanalen. Dit helpt jou om te zien of en wat de mogelijkheden zijn voor interne doorgroei. Daarnaast is het belangrijk dat jezelf op de hoogte blijft van de laatste ontwikkelingen in het vakgebied, zodat de kans op interne doorgroei vergroot wordt.",
    "e In 2025 en 2026 wordt een campagne met aandacht voor de ontwikkeling van medewerkers in relatie tot technologische veranderingen gelanceerd. (Al)"
  ],
  "Homeoffice information": [
    "4.5.13 THUISWERKVERGOEDING\n\nDe thuiswerkvergoeding is bedoeld om de extra kosten te compenseren die jij maakt wanneer je vanuit huis werkt, zoals kosten voor energie, internet en kantoorbenodigdheden. De thuiswerkvergoeding zorgt ervoor dat jij niet financieel benadeeld wordt bij thuiswerken.\n\nDe vergoeding hangt af van het aantal dagen dat je thuiswerkt. Je krijgt geen vergoeding voor dagen waarop je niet werkt, zoals bij vakantie, verlof, ziekte of arbeidsongeschiktheid.\n\nVoor je thuiswerkvergoeding geldt:\ne Dat je met je werkgever bent overeengekomen om thuis te werken;\ne Dat de vergoeding netto is en maandelijks achteraf wordt uitbetaald;\ne Dat de vergoeding minimaal gelijk is aan de fiscale vrijstelling(werkkostenregeling). Als de vrijstelling stijgt, gaat jouw vergoeding ook omhoog;\ne Dat als jij met je eigen device werkt je een extra vergoeding van € 0,50 netto per dag ontvangt;\ne Dat er een vaste vergoeding per dag geldt, maar als je minder of meer dan acht uur op een dag werkt, je per uur Ye van deze vergoeding ontvangt;\ne Dat dit de kosten dekt voor elektriciteit, water, gas, koffie/thee, wc- papier en het gebruik van je eigen bureau en stoel."
  ]
}