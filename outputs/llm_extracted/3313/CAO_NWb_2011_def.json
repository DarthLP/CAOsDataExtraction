{
  "General information": [
    "Artikel 1.1\nGeldigheidsduur\nDeze cao heeft een looptijd van 24 maanden: van 1 mei 2011 tot en met 30 april 2013."
  ],
  "Wage information": [
    "Artikel 3.3\nFunctiecontracten en arbeidsvoorwaarden hoger personeel\n1. Onder de volgende condities kunnen door het sluiten van een functiecontract van de cao\nafwijkende afspraken worden gemaakt.\nToepassingsgebied\n2. Met de volgende groepen van werknemers kan een functiecontract worden gesloten:\na. werknemers die functies vervullen met een salaris van € 4.538,- bruto per maand of\nmeer;\nb. werknemers in het eerste echelon onder de directie;\nc. op bedrijfsniveau in overleg met de vakorganisaties nader te specificeren\ncommerciële en specialistische (staf-)functies met een salaris tot € 4.538,- bruto per\nmaand.",
    "Artikel 4.1\nBegripsomschrijving\nSalarisschaal : een met een minimum bedrag en een maximum bedrag per maand (bij\nnormaal functioneren) aangegeven bandbreedte of reeks van bedragen voor de vaststelling\nvan het schaalsalaris.\nBedrijfssalarisregeling : de voor het bedrijf of bedrijfsonderdeel waarin de werknemer\nwerkzaam is van toepassing zijnde salarisregeling.",
    "Artikel 4.2\nBedrijfssalarisregelingen\n1. Voor het indelen van de functies in de bedrijfssalarisregeling wordt gebruik gemaakt van\neen systeem van functie-indeling en een conversiesystematiek, waarin de relatie tussen\nfunctie-indeling en salarisschalen is vastgelegd.\n2. De bedrijfssalarisregeling wordt vastgelegd in een bedrijfs-cao.",
    "Artikel 4.3\nSalarisbegrip\n1. Onder schaalsalaris wordt verstaan het bedrag dat aan de werknemer op grond van zijn\nindeling in de salarisregeling wordt toegekend.\n2. Tenzij anders vermeld wordt onder salaris verstaan het door de werknemer laatstelijk\nverdiende schaalsalaris (vermenigvuldigd met het deeltijdpercentage), vermeerderd met:\na. de vaste persoonlijke toelage(n) per maand als bedoeld in artikel 4.4;\nb. 8% (de voormalige vakantie-uitkering per maand als bedoeld in Bijlage 2);\nc. de vergoeding in geld voor wacht- en storingsdienst als bedoeld in artikel 7.3,\ngemiddeld per maand over de voorafgaande periode van 12 maanden;\nd. vergoeding in geld voor ploegendienst als bedoeld in hoofdstuk 8.",
    "Artikel 4.4\nVaste persoonlijke toelage\nOnder vaste persoonlijke toelage wordt verstaan een vaste maandelijkse toelage op het\nschaalsalaris, uitgedrukt in een bedrag of in een percentage van dat schaalsalaris, die aan\nde werknemer voor onbepaalde tijd is toegekend, uitsluitend:\na. wegens een uitstekende wijze van taakvervulling;\nb. als garantie wegens plaatsing in een lager gekwalificeerde functie;\nc. wegens bijzondere aan de werknemer te stellen eisen.\nAlle om andere redenen toegekende toelagen op het schaalsalaris, waaronder toelagen die\nvoortvloeien uit een inconveniënt, tenzij anders bepaald, worden niet als een tot het salaris\nbehorende vaste persoonlijke toelage aangemerkt.",
    "Artikel 4.5\nSalaris per uur\n1. Onder salaris per uur wordt verstaan 1/165e deel van het schaalsalaris plus de vaste\npersoonlijke toelage.\n2. In het geval in een functiecontract een standaard arbeidsduur van 40 uur per week is\novereengekomen, wordt in afwijking van lid 1 onder ‘salaris per uur’ verstaan 1/173e\ndeel van het schaalsalaris plus de vaste persoonlijke toelage.",
    "Artikel 4.6\nLeerperiode\nDe werknemer die nog in een leerperiode zit en niet voldoet aan de voor zijn functie gestelde\neisen en om die reden niet kan worden ingedeeld in de toepasselijke salarisschaal, kan in\neen lagere salarisschaal worden ingedeeld. Over de duur (maximaal 3 jaar) van de\nleerperiode en over de salarisontwikkeling in die periode worden met de werknemer\nschriftelijk afspraken gemaakt. Bij het vaststellen van het salaris in deze periode is het\nwettelijk minimumjeugdloon de ondergrens.",
    "Artikel 4.7\nResultaatafhankelijke beloning\n1. De werknemer heeft aanspraak op een resultaatafhankelijke beloning (RAB) voor elke\nperiode waarin hij in het desbetreffende kalenderjaar aanspraak op salaris heeft.\n2. De hoogte van de uit te keren resultaatafhankelijke beloning is afhankelijk van de mate\nwaarin de voor de RAB voor het betreffende kalenderjaar vastgestelde doelen zijn\ngerealiseerd.\n3. De resultaatafhankelijke beloning bedraagt per kalendermaand maximaal 4,5% van het\nvoor de werknemer in die maand geldende salaris met uitzondering van de vakantie-\nuitkering en de RAB.\n4. De RAB kent een gegarandeerde bodem van gemiddeld 2,7%. Hiertoe wordt telkens na\neen periode van drie jaar (voor het eerst in 2012) getoetst of de uitkering over de\nachterliggende periode van drie jaar gemiddeld 2,7 % heeft bedragen en zo nodig tot dat\nniveau aangevuld.\n5. De voor de RAB geldende doelen (targets) en het jaarlijkse moment van uitbetaling\nworden op ondernemingsniveau vastgesteld, waarbij differentiatie op divisie- en/of\nafdelingsniveau tot de mogelijkheden behoort. Per onderneming wordt in overleg tussen\npartijen bij de bedrijfs-cao besloten of het overleg over de invulling van de doelen met de\nvakorganisaties en/of met de ondernemingsraad wordt gevoerd.\n\nToelichting:\nDe resultaatafhankelijke beloning is inkomen in de zin van artikel 3.1 van het\nPensioenreglement van de Stichting Pensioenfonds ABP.",
    "Artikel 4.8\nJubileumgratificatie\n1. Aan de werknemer wordt bij het bereiken van een diensttijd van 10, 20, 30, 40 en 50 jaar\neen gratificatie toegekend ter hoogte van een percentage van het salaris. De gratificatie\nbedraagt bij een diensttijd van:\n10 jaar 25% van het salaris\n20 jaar 100% van het salaris\n30 jaar 150% van het salaris\n40 jaar 200% van het salaris\n50 jaar 200% van het salaris\n2. Als een werknemer in deeltijd werkzaam is of is geweest, dan zal het salaris, dat als\nbasis dient voor de vaststelling van de gratificatie, naar evenredigheid worden\nverminderd. Als de periode waarin deeltijd is gewerkt in totaal korter dan 5 jaar heeft\ngeduurd, dan vindt geen evenredige vermindering plaats.\n3. Als de werknemer gedeeltelijk is afgekeurd, zal de hieruit voortvloeiende wijziging van\nzijn salaris geen nadelige invloed uitoefenen op de hoogte van de gratificatie.\n4. Voor de toekenning van de gratificatie geldt als diensttijd:\na. de door de werknemer bij zijn huidige werkgever onafgebroken doorgebrachte\ndiensttijd;\nb. de diensttijd onafgebroken doorgebracht bij rechtsvoorganger(s) van zijn huidige\nwerkgever;\nc. de door de werknemer bij zijn huidige werkgever onafgebroken doorgebrachte\ndiensttijd, voorafgaand aan de beëindiging van de arbeidsovereenkomst op grond\nvan artikel 2.22 lid 3.\n\nVoor de werknemer die op 1 april 2002 in dienst was bij zijn werkgever en viel onder de\nsector-CAO Productie, wordt de diensttijd volgens het oude diensttijdbegrip gegarandeerd.",
    "Artikel 4.9\nVervangingstoelage\nDe werknemer die op een door de werkgever verstrekte opdracht een andere, in een hogere\nsalarisschaal ingedeelde functie volledig waarneemt, ontvangt daarvoor een vergoeding ter\ngrootte van het verschil tussen zijn salaris en het salaris dat hij zou ontvangen onmiddellijk\nnadat hij definitief in de te vervangen functie zou zijn benoemd, voor zover de waarneming\nlanger dan een maand onafgebroken heeft geduurd.",
    "Artikel 4.10\nLoonvorming\nOp 1 juli 2011 worden de salarissen structureel verhoogd met 1,5%. Op 1 september 2012\nworden de salarissen opnieuw structureel verhoogd met 1,5%.\nIn januari 2012 ontvangen de werknemers een eenmalige storting van 0,5 % van het\njaarsalaris in 2011 in hun Benefit Budget. In januari 2013 ontvangen de werknemers een\neenmalige storting van 0,5 % van het jaarsalaris in 2012 in hun Benefit Budget (naar rato bij\ndeeltijd en indiensttreding in de loop van het voorafgaande kalenderjaar).",
    "Artikel 12.2\nVerhuiskostenvergoeding\n1. Onder verhuiskosten wordt verstaan:\na. kosten overbrengen huisraad;\nb. herinrichting;\nc. dubbele woonlasten.\n2. De te vergoeden kosten zijn:\na. de kosten voor het overbrengen van het huisraad, inclusief het in- en uitpakken,\nworden volledig vergoed;\nb. de herinrichtingskosten: 12% van het salaris op jaarbasis met een minimum van\n€ 4.013,- (salarispeil 1 juli 2011; per 1 september 2012: € 4.074,-);\nDe werknemer die in het belang van het bedrijf binnen drie jaar opnieuw dient te\nverhuizen, ontvangt een vergoeding van 14% van het salaris op jaarbasis, met een\nminimum van € 4.657,- (salarispeil 1 juli 2011; per 1 september 2012: € 4.727,-)."
  ],
  "Pension information": [
    "Artikel 1.7\nPensioenregeling\nDe pensioenregeling is ondergebracht bij de Stichting Pensioenfonds ABP.",
    "Artikel 2.24\nDemotie\nDe werknemer van 55 jaar en ouder die in het kader van het demotiebeleid bij zijn werkgever\neen lager betaalde functie gaat uitoefenen bij een gelijkblijvend aantal arbeidsuren per week,\nkan zijn werkgever verzoeken zijn pensioenopbouw voort te zetten over het pensioengevend\nsalaris dat onmiddellijk aan de demotie voorafging.",
    "Artikel 3.2\nEinde van de arbeidsovereenkomst\n[...]\nbij pensioen of flexibel uittreden\n7. De arbeidsovereenkomst eindigt in ieder geval met ingang van de eerste dag van de\nmaand volgende op die waarin werknemer de leeftijd van 65 jaar heeft bereikt. De\narbeidsovereenkomst kan op verzoek van de werknemer vóór de leeftijd van 65 jaar\nworden beëindigd overeenkomstig de bepalingen van de Flexibele Uittredingsregeling\n(FUR) of het ABP Keuzepensioen.",
    "Artikel 10.5\nOuderschapsverlof\n[...]\n2. De verplicht in te houden (sociale) premies die verschuldigd zijn over het verschil tussen\nhet oorspronkelijke salaris en 70% van het toepasselijke minimumloon, komen voor\nrekening van de werkgever. Onder (sociale) premies wordt in dit verband verstaan de\npremies voor ABP Keuzepensioen en nabestaandenpensioen, de premie ABP\narbeidsongeschiktheidspensioen (AAOP) en de WW-premie.",
    "Artikel 13.12\nPensioengrondslag\nUitsluitend de waarde van in het Benefit Budget opgenomen regelingen die voorheen\npensioengevend waren, zijn bij uitbetaling uit het Benefit Budget pensioengevend. Van de\nstandaard vanuit de cao in het Benefit Budget opgenomen regelingen is alleen 8% vakantie-\nuitkering pensioengevend.",
    "Artikel 16.1\nBegrippen\nVoor de toepassing van dit hoofdstuk wordt onder de volgende begrippen verstaan:\n- Pensioenreglement: het Pensioenreglement van de Stichting Pensioenfonds ABP;\n- Partner: partner zoals bedoeld in artikel 7.1 van het Pensioenreglement.",
    "Artikel 16.3\nOverlijden als gevolg van bedrijfsongeval\nAls het overlijden van een werknemer is veroorzaakt door een bedrijfsongeval dat niet aan\nzijn opzet is te wijten, wordt aan degenen die in verband met dit overlijden krachtens het\nPensioenreglement een nabestaandenpensioen genieten, een uitkering toegekend van 18%\nvan het opgebouwde nabestaandenpensioen, conform het bepaalde in het\nPensioenreglement.",
    "Artikel 16.4\nEinde uitkering\nDe uitkering eindigt met ingang van de dag waarop de overledene de leeftijd van 65 jaar zou\nhebben bereikt, of met ingang van de maand volgende op de datum waarop de partner, aan\nwie een pensioen werd toegekend, hertrouwt.",
    "Artikel 16.5\nUitkering bij pensionering\n1. Bij het eindigen van de arbeidsovereenkomst onder gelijktijdige toekenning van ABP\nKeuzepensioen of een IVA- of WGA-uitkering, dan wel bij ontslag wegens flexibel\nuittreden wordt aan de werknemer een uitkering verstrekt van 1,5 maal zijn salaris.\n2. Indien betrokkene reeds gedeeltelijk is afgekeurd en nog geen uitkering als bedoeld in\nhet vorige lid heeft ontvangen, mag dit feit geen nadelige invloed uitoefenen op de\nhoogte van de uitkering."
  ],
  "Leave information": [
    "Artikel 2.22\nVervulling vacatures\n[...]\n3. De werknemer, die vanwege de feitelijke verzorging van een of meer tot zijn gezin\nbehorende kinderen in de leeftijd tot 4 jaar zijn arbeidsovereenkomst heeft beëindigd,\nbehoudt – als hij daarom schriftelijk verzoekt – de positie van interne sollicitant tot het\ntijdstip waarop dit kind, of de laatste van deze kinderen, 4 jaar wordt.",
    "Artikel 9.1\nWettelijk vakantieverlof\nDe werknemer met een volledig dienstverband heeft aanspraak op 160 uur wettelijk verlof.",
    "Artikel 9.2\nBehoud niet opgenomen vakantieverlof\n1. Het wegens ziekte tijdens een vakantie niet genoten verlof worden als niet verleend\nbeschouwd, indien de werknemer aannemelijk kan maken dat hij, ware hem geen\nvakantie verleend, op die dagen verhinderd zou zijn geweest zijn arbeid te verrichten.\n2. De bepaling dat niet genoten verlof als niet verleend wordt beschouwd, indien de\nwerknemer aannemelijk kan maken dat hij, ware hem geen vakantie verleend, op die\ndagen verhinderd zou zijn geweest zijn arbeid te verrichten, is niet van toepassing\ngedurende een verlofperiode direct voorafgaand aan de (pre-) pensionering in het geval\nen voor zover de (pre-) pensionering onverlet zijn arbeidsongeschiktheid op de vooraf\nafgesproken datum ingaat.\n3. Ieder vorderingsrecht tot toekenning van vakantieverlof verjaart door verloop van vijf\njaren na de laatste dag van het kalenderjaar waarin de aanspraak is ontstaan.",
    "Artikel 9.3\nOpnemen van het vakantieverlof\n1. Van het vakantieverlof dient de werknemer in het desbetreffende kalenderjaar als regel\nten minste 15 werkdagen onafgebroken op te nemen.\n2. Op een aanvraag tot het opnemen van vakantieverlof wordt slechts afwijzend beschikt\nindien redenen van bedrijfsbelang zulks noodzakelijk maken.\n3. Het vakantieverlof wordt opgenomen in uren. Het op te nemen aantal verlofuren wordt\nbepaald op basis van het voor de werknemer geldende rooster",
    "Artikel 9.4\nIntrekken vakantieverlof\n1. Verleend verlof kan worden ingetrokken, wanneer dringende redenen van bedrijfsbelang\ndit noodzakelijk maken. Indien ten gevolge daarvan de werknemer op een bepaalde dag\nslechts gedeeltelijk verlof genoot, wordt deze dag niet in aanmerking genomen bij de\nberekening van het genoten verlof.\n2. Indien de werknemer als gevolg van de intrekking van het verlof geldelijke schade lijdt,\nwordt deze schade hem vergoed.",
    "Artikel 10.1\nBuitengewoon verlof met behoud van salaris\n1. Tenzij het bedrijfsbelang zich daartegen verzet, wordt aan de werknemer buitengewoon\nverlof met behoud van salaris verleend:\na. op de dag van zijn verhuizing, waarop hoofdstuk 12 van toepassing is;\nb. op de dag van zijn huwelijksvoltrekking en de daarop volgende dag;\nc. op de dag van de huwelijksvoltrekking van zijn kinderen;\nd. op de dag van de bevalling van zijn partner en de daarop volgende dag;\ne. op de dag van overlijden tot en met de dag van begrafenis of crematie van zijn\npartner of (pleeg-/stief-) kinderen tot een maximum van 5 dagen;\nf. op de dag van overlijden en op de dag van begrafenis/crematie van zijn (schoon-)\nouders, broer, zwager en (schoon-)zus;\ng. ter uitoefening van het kiesrecht: de daarvoor benodigde tijd;\nh. om te voldoen aan een wettelijke verplichting, tenzij deze is ontstaan door schuld of\nnalatigheid van de werknemer: de daarvoor benodigde tijd;\ni. om deel te nemen aan vergaderingen en zittingen van publiekrechtelijke colleges\nwaarin de werknemer is benoemd of gekozen, en om werkzaamheden te verrichten\nten behoeve van die colleges, een en ander voor zover zulks niet in de vrije tijd kan\ngeschieden en voor zover daar geen inkomsten aan zijn verbonden. Presentiegelden\nen dergelijke worden in dit verband niet als inkomsten beschouwd: max. 15 dagen per\nkalenderjaar.\n2. De werkgever kan, afhankelijk van de concrete situatie, de werknemer buitengewoon\nverlof toekennen met behoud van salaris, indien en voor zolang niet op andere wijze in\nde zorg voor zieke kinderen, partners of ouders kan worden voorzien. De werkgever\nmaakt in overleg met de werknemer afspraken over de duur en de omvang van het\nverlof.",
    "Artikel 10.3\nKraamverlof en adoptieverlof\nDe geldende bepalingen in de Wet arbeid en zorg inzake kraamverlof en adoptieverlof zijn\nvan toepassing.",
    "Artikel 10.4\nZorgverlof\n1. Aan de werknemer wordt op diens verzoek buitengewoon verlof zonder behoud van\nsalaris verleend voor de periode van maximaal twee maanden, direct aansluitend aan de\ngeboorte van een tot het eigen gezin behorend kind, dan wel direct aansluitend aan het\nbevallingsverlof, teneinde de verzorging van dit kind ter hand te nemen.\n2. De verplicht in te houden (sociale) premies die verschuldigd zijn over de periode van het\nverlof, komen voor rekening van de werkgever.",
    "Artikel 10.5\nOuderschapsverlof\n1. a. aan de werknemer wordt op diens verzoek buitengewoon verlof zonder behoud van\nsalaris verleend teneinde de feitelijke verzorging van (een) tot zijn gezin behorend\nkind of kinderen in de eerste acht levensjaren ter hand te nemen;\nb. het totaal aantal uren verlof waarop de werknemer per kind ten hoogste recht heeft,\nbedraagt de arbeidsduur per week, gerekend over een periode van zesentwintig\nweken;\nc. het verlof wordt per week opgenomen over een periode van ten hoogste twaalf\nmaanden. Het aantal uren verlof per week bedraagt ten hoogste de helft van de\narbeidsduur per week;\nd. in afwijking van het gestelde onder c. kan de werknemer de werkgever verzoeken\nhem verlof te verlenen voor een langere periode dan twaalf maanden,\nonderscheidenlijk om meer uren verlof per week dan de helft van de arbeidsduur per\nweek.\nDe werkgever stemt in met dat verzoek tenzij gewichtige redenen zich daartegen\nverzetten;\ne. gedurende de gekozen verlofperiode wordt over het verlofdeel een bedrag ter grootte\nvan 70% van het voor de werknemer toepasselijke wettelijk minimumloon\ndoorbetaald, een en ander in verhouding tot de arbeidsduur van de werknemer;\nf. over opgenomen ouderschapsverlof vindt geen opbouw van vakantieverlof plaats;\ng. de werknemer meldt het voornemen om verlof op te nemen tenminste twee maanden\nvoor het tijdstip van ingang van het verlof schriftelijk aan de werkgever onder opgave\nvan periode, het aantal uren verlof per week en de spreiding daarvan over de week.\nDe tijdstippen van ingang en einde van het verlof kunnen afhankelijk worden gesteld\nvan de datum van de bevalling, van het einde van het bevallingsverlof of van de\naanvang van de verzorging;\nh. het recht bestaat slechts indien de arbeidsverhouding minimaal een jaar heeft\ngeduurd. Indien de arbeid buiten Nederland wordt verricht, bestaat recht op verlof\ntenzij gewichtige redenen zich hiertegen verzetten.\n2. De verplicht in te houden (sociale) premies die verschuldigd zijn over het verschil tussen\nhet oorspronkelijke salaris en 70% van het toepasselijke minimumloon, komen voor\nrekening van de werkgever. Onder (sociale) premies wordt in dit verband verstaan de\npremies voor ABP Keuzepensioen en nabestaandenpensioen, de premie ABP\narbeidsongeschiktheidspensioen (AAOP) en de WW-premie.",
    "Artikel 11.1\nAanspraken doelgebonden verlof\n1. De werknemer heeft vanaf 55 jaar aanspraak op doelgebonden verlof op jaarbasis:\n55-56 jaar: 24 uur\n57-58 jaar: 48 uur\n59 jaar en ouder: 96 uur\nDit verlof is met name bedoeld voor recuperatie en dient binnen het kalenderjaar te\nworden opgenomen.\n2. Het in het eerste lid genoemde doelgebonden verlof wordt voorwaardelijk toegekend.\nHet kan alleen voor het in lid 1 omschreven doel worden aangewend, wordt niet\nuitbetaald en vervalt bij uitdiensttreding.\n3. Doelgebonden verlof wordt niet ingezet voor volledig inactiviteit direct voorafgaand aan\npensionering.",
    "Artikel 13.3\nOpbouw van het Benefit Budget\n1. De hierna genoemde arbeidsvoorwaardelijke regelingen zijn standaard opgenomen in\nhet maandelijkse Benefit Budget. De tekst van de oorspronkelijke regelingen is\nopgenomen in bijlage 2.\n\n% in Benefit\nBudget 1)\nVakantie-uitkering 2) 8,00%\nLevensloopbijdrage 3) 1,80%\nBovenwettelijk verlof 4)\n- Bovenwettelijk verlof basis 2,00%\n- Boven overwerkgrens 0,80%\n- Leeftijdsverlof 0,40% - 1,60%\n- Overgangsregelingen\nleeftijdsverlof 0,40% - 1,20%\n- Doelgebonden verlof basis 0,40%\n\n\n1) De percentages in deze tabel gaan uit van een 38-urige werkweek.\n2) De vakantie-uitkering wordt berekend over het salaris exclusief vakantie-uitkering\n(artikel 4.9 oud).\n3) De levensloopbijdrage wordt berekend over het salaris (artikel 4.8 oud).\n4) De waarde van bovenwettelijk verlof wordt berekend over het schaalsalaris plus de\nvaste persoonlijke toelage (salaris per uur; artikelen 4.6 oud en 13.6 oud).",
    "Artikel 13.7\nHet product Verlof\n1. De werknemer kan als aanvulling op het wettelijk verlof per kalenderjaar maximaal 216\nextra verlofuren aankopen.\n2. Het maximum aantal aan te kopen verlofuren kan worden verruimd als de werkgever\nkiest voor inpassing van aanvullende verlofelementen (boven het minimum) in het\nbenefit budget.\n3. Het doel van de aankoop van extra verlof dient opname te zijn van de aangekochte\nverlofuren in het kalenderjaar van aankoop.\n4. Het verlof wordt bijgeschreven op de (digitale) verlofkaart en op deze wijze ter\nbeschikking gesteld voor opname. Opname van aangekocht verlof geschiedt op dezelfde\nwijze als van regulier verlof.\n5. Eenmaal aangekocht verlof kan niet worden (terug) verkocht (ten behoeve van het\nBenefit Budget)."
  ],
  "Termination information": [
    "Artikel 3.1\nDe arbeidsovereenkomst\n[...]\n3. De arbeidsovereenkomst wordt als regel aangegaan voor onbepaalde tijd, al dan niet\nmet inachtneming van een proeftijd.\n4. Ten aanzien van de proeftijd geldt het bepaalde in het Burgerlijk Wetboek.",
    "Artikel 3.2\nEinde van de arbeidsovereenkomst\n1. Tenzij dit artikel uitdrukkelijk anders vermeldt, geldt voor de beëindiging van de\narbeidsovereenkomst het Burgerlijk Wetboek.\nDoor opzegging\n2. De arbeidsovereenkomst wordt schriftelijk opgezegd en eindigt op de laatste dag van\neen maand.\n3. Met inachtneming van artikel 7:672 lid 6 BW kunnen werknemer en werkgever in\nonderling overleg afwijken van hetgeen het BW over opzegging bepaalt.\nVan rechtswege\n4. De (voortgezette) arbeidsovereenkomst voor bepaalde tijd eindigt van rechtswege door\nhet verstrijken van deze tijd.\n5. In afwijking van het bepaalde in artikel 7:668a BW geldt het volgende:\na. opeenvolgende arbeidsovereenkomsten voor bepaalde tijd worden omgezet in een\narbeidsovereenkomst voor onbepaalde tijd nadat de arbeidsovereenkomsten in totaal\nmeer dan drie jaar hebben geduurd of binnen deze drie jaar, bij ononderbroken\nvoortzetting van de arbeidsverhouding, na 6 opeenvolgende arbeidsovereenkomsten\nvoor bepaalde tijd. (Hier wordt afgeweken van art. 7:668a lid 1 sub b BW.) Onder het\nbegrip ‘ononderbroken voortzetting’ wordt verstaan aansluitend of met tussenpozen\nvan niet meer dan drie maanden;\nb. in dit verband worden voorafgaande aaneensluitende uitzendovereenkomsten en/of\ndetacheringovereenkomsten bij dezelfde werkgever fictief meegeteld als één\narbeidsovereenkomst voor bepaalde tijd met een duur van een half jaar. (Hier wordt\nafgeweken van art. 7:668a lid 2 BW.)\nDe regeling in dit lid treedt per 1 juni 2008 in werking. Voor op 1 januari 2008 bestaande\narbeidsovereenkomsten voor bepaalde tijd blijven tot 1 juni 2008 de betreffende\nbepalingen uit de sector CAO's Productie 2005 (artikel 2.2) respectievelijk Distributie\n2005 (artikelen 2.2.2 en 2.3.2) van kracht. Alle op 1 juni 2008 bestaande\narbeidsovereenkomsten voor bepaalde tijd lopen van rechtswege af op de in de\novereenkomst overeengekomen datum. Indien deze arbeidsovereenkomst voor\nbepaalde tijd na de overeengekomen datum wederom wordt voortgezet, geldt de\nregeling in dit lid.\n6. Zowel de werkgever als de werknemer hebben het recht de arbeidsovereenkomst voor\nbepaalde tijd tussentijds door opzegging te beëindigen.\nbij pensioen of flexibel uittreden\n7. De arbeidsovereenkomst eindigt in ieder geval met ingang van de eerste dag van de\nmaand volgende op die waarin werknemer de leeftijd van 65 jaar heeft bereikt. De\narbeidsovereenkomst kan op verzoek van de werknemer vóór de leeftijd van 65 jaar\nworden beëindigd overeenkomstig de bepalingen van de Flexibele Uittredingsregeling\n(FUR) of het ABP Keuzepensioen.",
    "Artikel 17.13\nProcedure bij ontslag op grond van arbeidsongeschiktheid\n1. Bij ontslag op grond van ongeschiktheid tot het verrichten van arbeid wegens ziekte\nneemt de werkgever de geldende procedure in acht.\n2. In afwijking van de wettelijke opzegtermijnen genoemd in art. 7:672 lid 2 BW geldt bij de\nbeëindiging van de arbeidsovereenkomst voor de werkgever een opzegtermijn van één\nmaand."
  ],
  "Overtime information": [
    "Artikel 5.3\nStandaard arbeidstijd\n1. De dagelijkse werktijd wordt bepaald tussen 07.00 en 21.00 uur van maandag tot en met\nvrijdag (de standaard arbeidstijd).\n2. Voor zover op grond van de bij de werkgever geldende werktijdenregeling wisselende\nwerktijden gelden, wordt daarvoor een rooster opgesteld. De werktijden volgens rooster\ndie vallen binnen de grenzen van de standaard arbeidstijd gelden als gebruikelijk.\n3. Voor uren die binnen de standaard arbeidstijd worden gewerkt, geldt geen toeslag, met\nuitzondering van:\n- ploegendiensten zoals bedoeld in hoofdstuk 8;\n- overwerk zoals bedoeld in artikel 6.1;\n- verschoven werktijd zoals bedoeld in artikel 6.4 .\nVoor de werknemers in de call-centra (front-office medewerkers) en retail (winkelpersoneel)\ngeldt daarnaast het bepaalde in artikel 5.8.",
    "Artikel 5.5\nArbeidsduurverkorting\n1. De arbeidsduur van de werknemer bedraagt gemiddeld 38 uur per week op jaarbasis bij\neen volledig dienstverband.\n2. De gemiddelde arbeidsduur van 38 uur op jaarbasis kan worden bereikt door:\n- het inroosteren van de ADV, waardoor de feitelijk te werken uren in de roosterperiode\ngemiddeld 38 uur per week bedragen; óf\n- het opbouwen van ADV, waarbij de werknemer volgens zijn rooster of de van\ntoepassing zijnde werktijdenregeling feitelijk meer werkt dan gemiddeld 38 uur (dus\nniet zijnde overwerk). Daarbij wordt (tijdsevenredig) tijdcompensatie opgebouwd in de\nvorm van ADV.",
    "Hoofdstuk 6\nOverwerk en verschoven werktijd",
    "Artikel 6.1\nOverwerk algemeen\n1. Onder overwerk wordt verstaan het in opdracht verrichten van werkzaamheden boven\nde voor werknemer geldende werktijdenregeling of volgens rooster vastgestelde werktijd\nper dag of per dienst.\n2. Werkzaamheden die voorafgaand en/of aansluitend aan een gebruikelijke werktijd per\ndag in totaal minder dan een half uur duren, worden niet als overwerk beschouwd.\n3. Wanneer de in lid 2 bedoelde tijd meer dan een half uur wordt overschreden, dan wordt\nhet eerste half uur wel meegeteld voor het berekenen van het overwerk.",
    "Artikel 6.2\nOverwerkvergoeding\nAanspraak op overwerkvergoeding\n1. De werknemer die gelet op de aard en het niveau van zijn functie onder de\noverwerkgrens valt (artikel 6.6) ontvangt voor overwerk een vergoeding:\n- in tijd gelijk aan de duur van het overwerk, eventueel op verzoek van de werknemer\nte vervangen door een uitkering op basis van salaris per uur, tenzij hierdoor de\nbepalingen van de ATW worden overschreden; en\n- een overwerktoeslag in geld voor de gewerkte overuren.\n2. Bij het verlenen van vergoeding in tijd wordt waar mogelijk rekening gehouden met de\nwensen van de werknemer. Voor zover de vergoeding in tijd aan het einde van een\nkalenderjaar niet is opgenomen, wordt deze tot een maximum van 80 uren naar het\nvolgende jaar overgeboekt. Voor de uren boven de 80 uren wordt een uitkering op basis\nvan het salaris per uur verstrekt.",
    "Artikel 6.3\nHoogte van de overwerktoeslag\n1. De overwerktoeslag bedraagt:\n- 50% voor de overwerkuren op maandag tot en met vrijdag;\n- 100% voor overwerkuren op zaterdag, zondag en feestdagen als bedoeld in artikel\n5.9.\n2. De werknemer, werkzaam in deeltijd, ontvangt een toeslag in geld van 25% voor de door\nhem gewerkte uren buiten de voor hem vastgestelde werktijd binnen het voltijdsrooster.\nIn deze toeslag wordt de derving aan vakantie-uitkering, verlof en eventuele andere\nbeloningscomponenten geacht te zijn begrepen.",
    "Artikel 6.4\nVerschoven werktijd algemeen\nOnder verschoven werktijd wordt verstaan de tijd gedurende welke door de werknemer in\nopdracht anders dan bij wijze van overwerk en anders dan volgens de voor werknemer\ngeldende werktijdenregeling of rooster werkzaamheden worden verricht buiten de voor\nwerknemer vastgestelde aanvang- en eindtijden van de werktijdenregeling.",
    "Artikel 6.5\nToeslag verschoven werktijd\nDe werknemer wiens werktijd meer dan een half uur is verschoven komt in aanmerking voor\neen toeslag verschoven werktijd voor de duur van de verschoven werktijd. Deze toeslag\nwordt vastgesteld conform het bepaalde in artikel 6.3.",
    "Artikel 6.6\nGrens vergoeding overwerk en verschoven werktijd\nDit hoofdstuk is niet van toepassing op werknemers van wie op bedrijfsniveau is bepaald dat\nzij, gelet op de aard en het niveau van hun functie, geen aanspraak hebben op vergoeding\nvan overwerk en/of verschoven werktijd.",
    "Hoofdstuk 7\nWacht- en storingsdienst",
    "Artikel 7.1\nBegripsomschrijving\n1. Onder wacht- en storingsdienst wordt verstaan het volgens rooster beschikbaar zijn van\nde werknemer voor het verrichten van werkzaamheden buiten de voor hem geldende\nwerktijd.\n2. De werknemer ontvangt een vergoeding voor de verrichte wacht- en storingsdienst.\n3. In de regel zal de wacht- en storingsdienst ten hoogste zeven aaneengesloten dagen\nduren.",
    "Artikel 7.3\nVergoeding van wacht- en storingsdienst\n1. De vergoeding voor het verrichten van wacht- en storingsdienst wordt vastgesteld per\nonderneming in overleg met de vakorganisaties, die partij zijn bij deze cao.\n2. Indien de werknemer tijdens een wacht- of storingsdienst in opdracht werkzaamheden\nverricht, geldt dit als overwerk. De vergoeding in tijd voor overwerk van tijdens wacht- of\nstoringsdienst gewerkte uren kan op aanwijzing van werkgever voor aanvang van de\nvolgende wacht- of storingsdienst in de werktijdregeling of in het rooster van werknemer\nworden opgenomen dan wel aangewezen.",
    "HOOFDSTUK 8\nPloegendienst",
    "Artikel 8.1\nPloegendienst algemeen\n1. Onder ploegendienst wordt verstaan een regeling van werktijden volgens een\nondernemingsgewijs vastgesteld rooster, waarbij werknemers elkaar beurtelings\nopvolgen bij het uitoefenen van één en dezelfde functie en waarin het werken op uren\ngelegen buiten maandag tot met en vrijdag tussen 07.00 en 18.00 uur ook tot het\nnormale patroon behoort.\n2. Onder volcontinudienst wordt verstaan een vorm van ploegendienst waarin de opvolging\nvan dienst zodanig is geregeld, dat het arbeidsproces 24 uur per dag en 7 dagen per\nweek voortgang vindt.",
    "Artikel 8.3\nVergoeding\n1. De in ploegendienst ingedeelde werknemer ontvangt een vergoeding in tijd en/of geld.\nDe vergoeding in tijd wordt ingeroosterd. De vergoeding in geld ontvangt werknemer in\nde vorm van toeslag op zijn schaalsalaris.\n2. De vergoeding in tijd en geld wordt bepaald op basis van de zwaarte van het rooster,\nuitgedrukt in punten uurwaarde en berekend over een arbeidsduur van 52 weken per\njaar.\n3. Het aantal punten uurwaarde wordt bepaald door de werkuren in het\nploegendienstrooster die op maandag tot en met vrijdag vallen buiten de standaard\narbeidstijd van 07.00 tot 18.00 uur, per jaar te wegen met gebruikmaking van de\ntoeslagpercentages van de overwerkvergoeding in geld, als bedoeld in hoofdstuk 4, voor\nuren op:\n- maandag tot en met vrijdag tussen 00.00 en 07.00 en tussen 18.00 en 24.00 uur:\nalle uren 0,5 punt uurwaarde;\n- zaterdag tussen 00.00 en 24.00 uur:\nalle uren 1,0 punt uurwaarde;\n- zondagen tussen 00.00 en 24.00 uur:\nalle uren 1,0 punt uurwaarde.",
    "Artikel 8.10\nVergoedingsregeling na het definitief verlaten van de ploegendienst\n1. Voor de werknemer ingedeeld in ploegendienst, die, buiten zijn eigen toedoen, wegens\nbedrijfsbelang of wegens bij hem zelf gelegen medische noodzaak, definitief uit de\nploegendienst wordt geplaatst, geldt de volgende afbouwregeling.\n2. Over de maand waarin de ploegendienst definitief wordt verlaten en over de eerste drie\nmaanden daarna, ontvangt de werknemer het volledige toeslagbedrag dat voortvloeit uit\nde artikelen 8.3 en 8.5.\n3. Daarna ontvangt de werknemer een aflopende uitkering die van het volledige\ntoeslagbedrag dat voortvloeit uit de artikelen 8.3 en 8.5, wordt berekend aan de hand\nvan het aantal jaren doorgebracht in ploegendienst op het moment dat de ploegendienst\ndefinitief wordt beëindigd.\nAantal jaren ploegendienst\n1-5 jaar 5-10 jaar 10-15 jaar 15 jaar of meer uitkering\n4 mnd 8 mnd 12 mnd 18 mnd 80%\n4 mnd 8 mnd 12 mnd 18 mnd 60%\n4 mnd 8 mnd 12 mnd 18 mnd 40%\n4 mnd 8 mnd 12 mnd 18 mnd 20%\n4. Is de werknemer op de dag waarop zijn ploegendienst wordt beëindigd, 59 jaar of ouder,\ndan ontvangt hij het volledige toeslagbedrag dat voortvloeit uit de artikelen 8.3 en 8.5 tot\nhet tijdstip van zijn pensionering of zoveel eerder als de arbeidsovereenkomst om\nandere redenen wordt beëindigd. Indien de werknemer tijdens de afbouwperiode de\nleeftijd van 59 jaar bereikt, wordt de uitkering als bedoeld in lid 3, gehandhaafd op het\ndan bereikte niveau tot het tijdstip van zijn pensionering of zoveel eerder als de\narbeidsovereenkomst om andere redenen wordt beëindigd.\n5. Is de werknemer op de dag waarop zijn ploegendienst wordt beëindigd, 45 jaar en is hij\nonmiddellijk daaraan voorafgaand tenminste tien jaren onafgebroken in ploegendienst\nwerkzaam geweest, dan zal het uitkeringspercentage van lid 3 nimmer dalen onder het\nproduct van:\n- het aantal onafgebroken ploegendienstjaren onmiddellijk voorafgaand aan de\nbeëindiging; en\n- het percentage behorende bij de leeftijd waarop de ploegendienst wordt verlaten, te\nweten:\n2% bij 45 tot 50 jaar\n3% bij 50 tot 55 jaar\n4% bij 55 tot 59 jaar.\nHet aldus vastgestelde bedrag mag nimmer meer bedragen dan het volledige\ntoeslagbedrag als bedoeld in de artikelen 8.3 en 8.5.\nVoor het bepalen van de onafgebroken periode als bedoeld in dit lid wordt een\nonderbreking van niet meer dan acht maanden buiten beschouwing gelaten, mits de\nwerkelijke duur van de ploegendienst ten minste tien jaar bedraagt."
  ],
  "Training information": [
    "Artikel 2.3\nBijdrage aan de werknemersorganisaties\n1. De werkgever verleent aan de gezamenlijke vakorganisaties die partij zijn bij de cao een\njaarlijkse bijdrage in de kosten van het scholings- en vormingswerk. Deze bijdrage is €\n16,- per werknemer met als peildatum 1 januari van het jaar.\n2. De bijdrage per vakorganisatie die partij is bij de cao, wordt vastgesteld naar rato van het\naantal vakbondsleden werkzaam in de sector. De vakorganisaties regelen onderling de\nverdeling van de bijdragen.",
    "Artikel 2.4\nVerlof voor vakbondsactiviteiten\nTenzij het bedrijfsbelang zich daartegen verzet, wordt aan de werknemer buitengewoon\nverlof met behoud van salaris verleend:\na. om op schriftelijk verzoek van een vakorganisatie die partij is bij deze cao als bestuurslid\nof als afgevaardigde deel te nemen aan cursussen en bijeenkomsten van de in de\nstatuten van de bedoelde organisaties voorziene organen: max. 26 dagen per\nkalenderjaar;\nb. om op schriftelijk verzoek van een vakorganisatie die partij is bij deze cao deel te nemen\naan door deze organisatie te geven vormings- en scholingsbijeenkomsten een en ander\nvoor zover het bepaalde in sub a of de WOR hierin niet voorziet: max. 5 dagen per\nkalenderjaar.",
    "Artikel 14.1\nLoopbaanbeleid\n1. De werknemer is primair verantwoordelijk voor de opleiding en training die hijzelf nodig\nheeft om duurzaam inzetbaar te blijven op de arbeidsmarkt.\n2. De werkgever faciliteert iedere werknemer door middel van een persoonlijk\nopleidingsplan waarover jaarlijks afspraken worden gemaakt.\n3. In het kader van het persoonlijk opleidingsplan stelt de werkgever aan de werknemer\neen persoonlijk ontwikkelingsbudget ter beschikking van € 500,- per jaar. Dit budget\nheeft tot doel bij te dragen aan de verbetering van zijn employability, dus aan het\noptimaliseren van het functioneren in de huidige functie, dan wel aan de versterking van\nzijn positie op de in- of externe arbeidsmarkt. Het bedrag kan maximaal drie jaar\ngespaard worden. Het budget vervalt wanneer het niet binnen deze tijd wordt benut.\n4. De werknemer kan in het kader van zijn inzetbaarheid eenmaal in de vijf jaar aan de\nwerkgever verzoeken om een loopbaanscan te laten uitvoeren.\n5. Per bedrijf worden richtlijnen opgesteld in het kader van loopbaanbeleid, waarin\nbegrepen de duurzame inzetbaarheid van werknemers in elke leeftijdscategorie.",
    "Artikel 14.2\nStudiekostenvergoeding en studietijd\n1. De kosten van bedrijfsgerichte studie en opleiding komen voor 100% voor rekening van\nde werkgever mits daarover voor aanvang van de studie of opleiding tussen werkgever\nen werknemer schriftelijke afspraken zijn gemaakt.\n2. Voor zover de tijd die benodigd is voor de studie en opleiding valt binnen de werktijd\nworden daarover vóór aanvang van de studie of opleiding tussen de werkgever en de\nwerknemer schriftelijk afspraken gemaakt. Als hoofdregel geldt dat deze tijd voor 50%\nvoor rekening van de werkgever komt.\n3. Voor zover de tijd benodigd voor het afleggen van een examen of een afsluitend\ntentamen valt binnen de werktijd komt deze voor 100% voor rekening van de werkgever.",
    "Artikel 14.3\nIntrekking en terugvordering\n1. Vergoedingen kunnen worden ingetrokken indien uit ingewonnen inlichtingen blijkt dat de\nwerknemer zijn verplichtingen tot het regelmatig volgen van de lessen niet nakomt of niet\nvoldoende studeert.\nDeze intrekking vindt echter niet plaats indien de werknemer aannemelijk maakt dat zijn\nonregelmatige of onvoldoende studeren het gevolg is van feiten of omstandigheden die\nniet aan hemzelf te wijten zijn.\n2. Vergoedingen in geld kunnen worden teruggevorderd indien:\na. de werknemer de studie of opleiding zonder\ngeldige reden tussentijds beëindigt;\nb. tijdens de studie of opleiding de arbeidsovereenkomst wordt beëindigd;\nc. binnen twee jaar nadat de werknemer zijn studie of opleiding heeft afgerond de\narbeidsovereenkomst wordt beëindigd.\nHet bedrag van de terugvordering is evenredig met het nog niet verstreken gedeelte van\nde periode van twee jaar.\n3. Terugvordering vindt niet plaats indien het beëindigen van de arbeidsovereenkomst\ngeschiedt met het recht op een werkloosheidsuitkering of direct ingaand vervroegd\nuittreden of pensioen."
  ],
  "Homeoffice information": [
    "Artikel 3.4\nTelewerken / thuiswerken\n1. Als het bedrijfsbelang dit vordert kunnen de werkgever en de werknemer in een\ntelewerkovereenkomst nadere afspraken maken om thuis te werken en/of te telewerken.\n2. Cao-partijen kunnen hierover nadere voorwaarden overeenkomen, onder meer met\nbetrekking tot de werktijden, de vergoeding en de faciliteiten van de werkgever ten\naanzien van de technische hulpmiddelen.\n3. De werkgever zal ervoor zorg dragen dat de bepalingen van de Arbo-wetgeving worden\nnageleefd.",
    "Artikel 5.4\nWerken van huis uit\n1. Onder werken van huis uit wordt verstaan het werken van huis uit van en naar een\nwisselende werkplek.\n2. Bij werken van huis uit is het begin van de werktijd de aankomsttijd op de eerste\nwerkplek en het einde van de werktijd de vertrektijd van de laatste werkplek. De werktijd\nis derhalve: de tijd tussen het begin en het einde van het werk minus de tijd van de\npauze(s). Een en ander onverminderd het bepaalde in artikel 6.1 (overwerk) en artikel\n6.6 (grens vergoeding).\n3. Onder reistijd van en naar een wisselende werkplek wordt verstaan de benodigde tijd om\nvan huis naar de eerste werkplek en van de laatste werkplek naar huis te reizen. Deze\nreistijd wordt voor zover die meer bedraagt dan één uur per dag gecompenseerd."
  ]
}