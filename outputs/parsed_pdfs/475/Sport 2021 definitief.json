[
  {
    "page": 1,
    "ocr_used": true,
    "text": "CAO Sport 2021"
  },
  {
    "page": 2,
    "ocr_used": false,
    "text": "2 | CAO Sport 2021CAO Sport\nCOLLECTIEVE ARBEIDSOVEREENKOMST SPORT\n01-01-2021 T/M 31-12-2021\n \nAldus overeengekomen en getekend, te Utrecht:\nPartij ter ene zijde  Partijen ter andere zijde\nWerkgeversorganisatie in de Sport  FNV Sport & Bewegen \nPapendallaan 60, 6816 VD ARNHEM  Postbus 1555, 3500 BN UTRECHT\nTelefoon: 026-4834450  Telefoon: 079-3536789 \nE-mail: info@sportwerkgever.nl  E-mail: sportenbewegen@fnv.nl\nWebsite: www.sportwerkgever.nl Website: www.fnvsport.nl\n  \n De Unie   \n Multatulilaan 12, 4103 NM CULEMBORG \n Telefoon: 0345-851851  \n E-mail: ko.andriessen@unie.nl  \n Website: www.unie.nl\nCNV Vakmensen  \nPostbus 2525, 3500 GM UTRECHT  \nTelefoon: 030-7511570  E-mail: secretariaatcollectief@cnvvakmensen.nl  \nWebsite: www.cnvvakmensen.nl"
  },
  {
    "page": 3,
    "ocr_used": false,
    "text": "CAO Sport 2021 | 3Inhoud\nINHOUDSOPGAVE\nCOLLECTIEVE ARBEIDSOVEREENKOMST SPORT\n01-01-2021 T/M 31-12-2021\n \nPreambule  5\nHoofdstuk I Partijen 6\nHoofdstuk II Definities en bereik  7\nArtikel 1 Definities 7\nArtikel 2 Bereik van de cao 8\nHoofdstuk III Contracten 9\nArtikel 3 De arbeidsovereenkomst 9\nArtikel 4 Soorten arbeidsovereenkomsten en verlengingen 9\nArtikel 5 Beëindiging arbeidsovereenkomst 10\nArtikel 6 Nevenwerkzaamheden 10\nArtikel 7  Schorsing 11\nArtikel 8 Non-actiefstelling 11\nHoofdstuk IV  Inkomen en vergoedingen 13\nArtikel 9 Functiewaardering 13\nArtikel 10 Indeling en inpassing in schalen 13\nArtikel 11 Functioneren en/of beoordelen 13\nArtikel 12 Beloningssystematiek  13\nArtikel 13 Promotie en herwaardering 14\nArtikel 14 Waarneming 14\nArtikel 15 Meerkeuzesysteem arbeidsvoorwaarden 14\nArtikel 16 Salarissen 14\nArtikel 17  Overwerkregeling 15\nArtikel 18 Vakantietoeslag 15\nArtikel 19 Reiskostenregeling 16\nArtikel 20 Verhuiskostenregeling 16\nArtikel 21 Dienstjubileumregeling 17\nArtikel 22 Tegemoetkoming in de ziektekosten 17\nArtikel 23 Jaarurensystematiek en ziekte/arbeidsongeschiktheid/verlof 17\nArtikel 24 Uitkeringen bij arbeidsongeschiktheid 17\nArtikel 25 Uitkering bij overlijden 18\nArtikel 26 Pensioenen 18\nArtikel 27  Verhaalsrecht WGA-premie 18\nHoofdstuk V  Werktijden 19\nArtikel 28 Jaarurensystematiek en arbeidsduur 19\nArtikel 29 Jaarurensystematiek en werktijden 19\nArtikel 30 Vakantie 19\nArtikel 31 Feestdagen 20\nArtikel 32 Betaald verlof in verband met bijzondere gebeurtenissen 20"
  },
  {
    "page": 4,
    "ocr_used": false,
    "text": "4 | CAO Sport 2021Inhoud\nVERVOLG INHOUDSOPGAVE\nHoofdstuk VI Sociaal Beleid 22\nArtikel 33 Werving en selectie 22\nArtikel 34 Opleidingen 22\nArtikel 35 Reorganisaties 22\nArtikel 36 Ongewenst gedrag 22\nArtikel 37  Arbeid en gezondheid 22\nHoofdstuk VII Arbeidsverhoudingen 23\nArtikel 38 Beroepscommissie 23\nArtikel 39 Interpretatiecommissie 23\nArtikel 40 Werkgeversbijdrage 23\nArtikel 41 Regeling vakbondscontributie 23\nArtikel 42 Bewegingsregeling 23\nArtikel 43 Samen Presteren, Arbeidsmarktfonds voor de Sport 23\nHoofdstuk VIII Slotbepalingen 24\nArtikel 44 Werkkostenregeling 24\nArtikel 45 Reparatie derde jaar WW  24\nArtikel 46 Participatie 24\nArtikel 47  Studies en overige afspraken 24\nArtikel 48 Thuiswerkbeleid 24\nArtikel 49 Nakoming en bekendmaking inhoud CAO Sport 25\nArtikel 50 Duur van de CAO Sport 25\nBijlage I Salarisschalen CAO Sport 26\nBijlage II Salarisschalen KNVB 27\nBijlage III Reglement Beroepscommissie 28\nBijlage IV  Reglement Interpretatiecommissie 30\nBijlage V  Addendum: Salderingsmogelijkheid bij reiskostenregeling 31\nBijlage VI Afspraken ter zake van het functiewaarderingssysteem 32\nBijlage VII Overzicht functies verkorte onderbreking 34\nBijlage VIII Overzicht maatwerkafspraken in de CAO Sport 35\nBijlage IX  T oelichtingen 36"
  },
  {
    "page": 5,
    "ocr_used": false,
    "text": "CAO Sport 2021 | 5Preambule\nPREAMBULE\nCOLLECTIEVE ARBEIDSOVEREENKOMST SPORT\n01-01-2021 T/M 31-12-2021\n \nInleiding\nDe Werkgeversorganisatie in de Sport (WOS) en de vakbonden betrokken bij de CAO \nSport streven er gezamenlijk naar om vanuit hun maatschappelijke verantwoordelijkheid de werkgelegenheid, arbeidsvoorwaarden en sociale zekerheid in de gehele sportsector \nte ontwikkelen. Echter, door de uitbraak van Corona en de maatschappelijke ontwrichting \ndie daardoor is ontstaan, heeft deze ontwikkeling een deuk opgelopen.\nDe Corona-crisis heeft de sportsector namelijk hard geraakt en de sector is nog (lang) \nniet uit het dal. De situatie is (financieel) ernstig. De continuïteit van sportorganisaties \nstaat onder druk en werknemers en werkgevers maken zich zorgen over de impact op langere termijn en (gezond) voortbestaan.\nBij deze context past realisme en dus helaas een sobere cao.Thema’s\nDe volgende thema’s hebben centraal gestaan bij de onderhandelingen over deze cao.\n1. Werkbehoud \n Sociale partners zetten in op werkbehoud in de sector door (onder andere) mobiliteit \nin de sector te ondersteunen.\n2. Koopkrachtbehoud \n Door behoud van het beloningssysteem van 2020 en behoud van de eindejaarsuitkering in 2021 wordt door het gros van de werknemers niet in koopkracht achteruitgegaan.\n3. Een signaal van waardering naar werknemers\n Het signaal bestaat uit een extra vrije dag op 5 mei -of naar keuze- en het streven van sociale partners om via Samen Presteren gelden vrij te maken ten behoeve van \nde ontwikkeling van alle werknemers in de sport.\nVerder zullen de onderwerpen ‘zelfregie werknemers’ en ‘zelfregie werkgevers’ ook in \n2021 speerpunten zijn. Streven is de pilot eigen regie en persoonlijk keuze budget \n(PKB) af te ronden waarna in 2022 hopelijk tot implementatie in de cao kan worden \novergegaan.\nT ot slot\nSociale partners zien deze cao als ‘overbruggingscao’. Een cao ter overbrugging naar betere tijden, een overbrugging naar perspectief!"
  },
  {
    "page": 6,
    "ocr_used": false,
    "text": "6 | CAO Sport 2021Hoofdstuk I\nCOLLECTIEVE ARBEIDSOVEREENKOMST SPORT\n01-01-2021 T/M 31-12-2021\n \nHoofdstuk I   Partijen\nDe ondergetekenden,\nI. De organisatie van werkgevers:\nWerkgeversorganisatie in de Sport (WOS) te Arnhemen\nII. De volgende organisaties van werknemers:\n1. FNV Sport & Bewegen te Utrecht;\n2. CNV Vakmensen te Utrecht;\n3. De Unie te Culemborg,\nhierna te noemen: ‘cao-partijen’, zijn een collectieve arbeidsovereenkomst (cao) aangegaan."
  },
  {
    "page": 7,
    "ocr_used": false,
    "text": "CAO Sport 2021 | 7Hoofdstuk II\nCao-partijen zijn het navolgende overeengekomen:\nHoofdstuk II   Definities en bereik\n \nArtikel 1   Definities\na. AOW-gerechtigde leeftijd: de pensioengerechtigde leeftijd in de zin van de Algemene \nOuderdomswet.\nb. BW: Burgerlijk Wetboek.\nc. Deeltijd dienstverband: wanneer in de arbeidsovereenkomst minder dan 1930 uur op jaarbasis is overeengekomen. Indien de arbeidsvoorwaarde naar evenredigheid moet worden toegepast, dan wordt dit in het betreffende artikel aangegeven.\nd. Jaarsalaris: 12 maal het maandsalaris.\ne. Loonsom: het totaalbedrag dat de werkgever betaalt aan loon: alle beloningen die belast worden met heffingen per kalenderjaar.\nf. Maandsalaris: het brutosalaris dat de werknemer maandelijks ontvangt, op grond van de indeling in de schalen zoals opgenomen in bijlage I en II, exclusief toeslagen, \nvergoedingen en/of tegemoetkomingen en vakantietoeslag.\ng. Medezeggenschap: onder medezeggenschap wordt verstaan de ondernemingsraad, personeelsvertegenwoordiging of personeelsvergadering in de zin van de Wet op de \nondernemingsraden.\nh. Partner: de gehuwde/geregistreerde partner, of de partner waarmee de werknemer \nduurzaam een gezamenlijke huishouding voert, tenzij dit personen zijn tussen wie \nbloedverwantschap in de eerste of tweede graad bestaat.\ni. PFZW: Stichting Pensioenfonds Zorg en Welzijn.\nj. Sporter: iedere sporter die met een sportbond een arbeidsovereenkomst heeft \ngebaseerd op het BW.\nk. Uursalaris: het uursalaris wordt als volgt berekend:  \n(maandsalaris maal 3)/(13 x werkuren per week).\nl. Vakbond: één van de partijen aan werknemerszijde, te weten FNV Sport & Bewegen, \nDe Unie en CNV Vakmensen.\nm. Voltijd dienstverband: 1930 uur per jaar.\nn. Week: een periode van 7 dagen, beginnend op maandag.\no. Werkgever: elke afzonderlijke landelijke, regionale of provinciale privaatrechtelijke instelling of organisatie, die zich ten doel stelt, zonder winstoogmerk, faciliteiten aan te bieden voor sportbeoefening in de ruimste zin of om deze sportbeoefening te \nbevorderen.\np. Werknemer: iedere werknemer in dienst van de werkgever, waaronder de werknemer \ndie de AOW-gerechtigde leeftijd heeft bereikt, met uitzondering van directeuren, de stagiair(e) en de scheidsrechter betaald voetbal."
  },
  {
    "page": 8,
    "ocr_used": false,
    "text": "8 | CAO Sport 2021Hoofdstuk II\nArtikel 2   Bereik van de cao\n1. De werkgever is verplicht de arbeidsvoorwaarden in deze cao toe te passen op alle werknemers die voldoen aan de in artikel 1 sub p genoemde definitie.\n2. Het is voor een afzonderlijke werkgever en werknemer mogelijk om betere arbeidsvoorwaarden af te spreken dan in deze cao zijn opgenomen. De vakbonden \nzullen niet bij individuele werkgevers proberen betere arbeidsvoorwaarden af te \nspreken.\n3. De werkgever kan bij de Interpretatiecommissie ontheffing vragen van de toepassing \nvan deze cao. De ontheffing wordt verleend als de werkgever een eigen cao toepast \nen deze cao in totaal minimaal gelijkwaardig is aan deze cao.\n4. Rechten voortvloeiend uit bepalingen van eerdere collectieve arbeidsovereenkomsten (cao’s) komen met de inwerkingtreding van deze cao te vervallen. In plaats daarvan \ngelden de rechten voortvloeiend uit de bepalingen van deze cao. Individuele \naanspraken die niet uit een cao voortvloeien (en niet strijdig zijn met een standaardbepaling in deze cao) blijven van kracht."
  },
  {
    "page": 9,
    "ocr_used": false,
    "text": "CAO Sport 2021 | 9Hoofdstuk III\nHoofdstuk III   Contracten\n \nArtikel 3   De arbeidsovereenkomst\n1. De werkgever en werknemer gaan een schriftelijke arbeidsovereenkomst aan, \nondertekenen deze in tweevoud en ontvangen ieder een exemplaar. De werknemer \nontvangt daarnaast een exemplaar van deze cao.\n2. In aanvulling op artikel 7:655 BW wordt in de arbeidsovereenkomst ook het \nmaandsalaris en de salarisschaal vermeld en welke van de in artikel 4 lid 1 van deze \ncao genoemde dienstverbanden van toepassing is.\nArtikel 4   Soorten arbeidsovereenkomsten en verlengingen\n1. De arbeidsovereenkomst kan worden aangegaan voor bepaalde of onbepaalde tijd.\n2. Indien een arbeidsovereenkomst is aangegaan voor bepaalde tijd, ontstaat in het geval van verlenging een arbeidsovereenkomst voor onbepaalde tijd indien aan de daarvoor geldende wettelijke vereisten van artikel 7:668a BW is voldaan, tenzij sprake is van een uitzondering genoemd in lid 3.\n3. Op lid 2 bestaan de volgende uitzonderingen:a. Bondstrainers en technisch directeuren\n Met bondstrainers en technisch directeuren aangegane arbeidsovereenkomsten \nvoor bepaalde tijd, blijven steeds gelden als aangegaan voor bepaalde tijd, tenzij \nin de arbeidsovereenkomst is opgenomen dat deze tussentijds opzegbaar is.\nb. Projectmedewerkers\n Met projectmedewerkers met taken van duidelijk tijdelijke aard kunnen maximaal vier arbeidsovereenkomsten worden aangegaan voor bepaalde tijd die steeds blijven gelden als aangegaan voor bepaalde tijd.\n Er ontstaat een arbeidsovereenkomst voor onbepaalde tijd indien een periode van \n48 maanden is verstreken of op het moment dat de vijfde arbeidsovereenkomst \naanvangt, onder de voorwaarde dat er geen onderbreking is geweest tussen de arbeidsovereenkomsten van meer dan zes maanden.\nc. AOW-gerechtigden\n Met werknemers die de AOW-gerechtigde leeftijd hebben bereikt kunnen maximaal zes arbeidsovereenkomsten worden aangegaan voor bepaalde tijd die steeds blijven gelden als aangegaan voor bepaalde tijd.\n Er ontstaat een arbeidsovereenkomst voor onbepaalde tijd indien een periode van 48 maanden is verstreken of bij aanvang van een zevende \narbeidsovereenkomst, onder de voorwaarde dat er geen onderbreking is geweest \ntussen de arbeidsovereenkomsten van meer dan zes maanden.\nd. Sporters\n Met sporters kunnen maximaal zes arbeidsovereenkomsten worden aangegaan voor bepaalde tijd die steeds blijven gelden als aangegaan voor bepaalde tijd. Er \nontstaat een arbeidsovereenkomst voor onbepaalde tijd indien een periode van \n48 maanden is verstreken of bij aanvang van een zevende arbeidsovereenkomst, \nonder de voorwaarde dat er geen onderbreking is geweest tussen de \narbeidsovereenkomsten van meer dan zes maanden.\ne. Scheidsrechters\n Met scheidsrechters kunnen maximaal zes elkaar opvolgende \narbeidsovereenkomsten worden aangegaan voor bepaalde tijd die steeds blijven \ngelden als aangegaan voor bepaalde tijd.\n Er ontstaat een arbeidsovereenkomst voor onbepaalde tijd indien een periode"
  },
  {
    "page": 10,
    "ocr_used": false,
    "text": "10 | CAO Sport 2021Hoofdstuk III\n van 48 maanden is verstreken of bij aanvang van een zevende arbeidsovereen- \nkomst, onder de voorwaarde dat er geen onderbreking is geweest tussen de arbeidsovereenkomsten van meer dan 6 maanden respectievelijk 3 maanden als \ntegelijkertijd sprake is van seizoensarbeid.\nf. Functies verkorte onderbreking\n Voor werknemers die uitsluitend gedurende het seizoen gemiddeld minder dan \n10 uur per week arbeid verrichten, geldt bij opvolgende arbeidsovereenkomsten voor bepaalde tijd een verkorte onderbrekingsperiode van meer dan drie \nmaanden. De betreffende functies zijn limitatief opgesomd in bijlage VII.\n4. Oproepkrachten hebben het recht een oproep te weigeren als zij niet tenminste 24 \nuur van tevoren schriftelijk of elektronisch zijn opgeroepen door de werkgever.\nMeer informatie over arbeidsovereenkomsten en de ketenbepaling is te vinden op www.sportwerkgever.nl.\nArtikel 5   Beëindiging arbeidsovereenkomst\nEen arbeidsovereenkomst eindigt:\n1. overeenkomstig de daarvoor geldende wettelijke bepalingen;\n2. op de eerste dag waarop de werknemer de AOW-gerechtigde leeftijd heeft bereikt.\nArtikel 6   NevenwerkzaamhedenElke werkgever heeft een regeling met betrekking tot nevenwerkzaamheden die met \ninstemming van de medezeggenschap tot stand is gekomen. Als de werkgever geen eigen \nregeling heeft geldt het navolgende.\nEr wordt onderscheid gemaakt tussen betaalde en onbetaalde nevenfuncties.\n1. Betaalde nevenfuncties\na. Voordat de werknemer start met (uitbreiding van) betaalde nevenwerkzaamheden moet hij daarvoor schriftelijke toestemming hebben gekregen van zijn werkgever.\nb. De werknemer doet het verzoek schriftelijk en tijdig voordat hij de werkzaamheden wil starten.\nc. De werkgever kan toestemming weigeren indien de nevenwerkzaamheden strijdig zijn met of schadelijk zijn voor de vervulling van de functie van de werknemer \nen/of het organisatiebelang.\nd. De werkgever moet binnen één maand na ontvangst van het verzoek schriftelijk motiveren of het uitvoeren van deze werkzaamheden al dan niet is toegestaan. \nReageert de werkgever niet binnen een maand nadat de werknemer het schriftelijke verzoek heeft gedaan, dan mag de werknemer ervan uitgaan dat hij toestemming heeft gekregen.\n2. Onbetaalde nevenfuncties\na. Voordat de werknemer start met (uitbreiding van) onbetaalde nevenfuncties \nbinnen de sector sport, moet hij zijn werkgever daarover tijdig en schriftelijk \ninformeren.\nb. De werkgever kan de werknemer het verrichten van onbetaalde \nnevenwerkzaamheden verbieden indien de nevenwerkzaamheden strijdig zijn met of schadelijk zijn voor de vervulling van de functie van de werknemer en/of het \norganisatiebelang."
  },
  {
    "page": 11,
    "ocr_used": false,
    "text": "CAO Sport 2021 | 11Hoofdstuk III\nArtikel 7   Schorsing\n1. De werkgever mag een werknemer maximaal twee weken schorsen uitsluitend indien:\na. het vermoeden bestaat dat een dringende reden in de zin van artikel 7:677 en \n7:678 BW aanwezig is om een werknemer op staande voet te ontslaan;\n énb. schorsing naar het oordeel van de werkgever in het belang van het werk en/of de organisatie noodzakelijk is.\n2. De termijn van twee weken kan één keer met maximaal twee weken worden verlengd.\n3. Het besluit tot schorsing en een eventuele verlenging van de schorsing wordt door de werkgever terstond aan de werknemer meegedeeld. Hierbij vermeldt de werkgever \nde duur van de schorsing en de redenen. Vervolgens zal de werkgever het besluit zo \nspoedig mogelijk, maar uiterlijk binnen twee werkdagen, schriftelijk en gemotiveerd bevestigen.\n4. In geval: \na. een onderzoek loopt naar gedragingen van de werknemer die aanleiding zijn tot \nde schorsing, kan de werknemer geschorst worden gedurende de looptijd van het onderzoek;\nb. het belang van de organisatie de schorsing van de werknemer vereist, kan de werknemer worden geschorst tot het belang van de organisatie naar het oordeel van de werkgever niet meer in het geding is.\n5. Voordat de werkgever een besluit tot schorsing neemt, zal hij de werknemer horen. De werknemer kan zich hierbij (juridisch) laten bijstaan.\n6. Tijdens de schorsing betaalt de werkgever het salaris van de werknemer door.\n7. Als blijkt dat de schorsing ongegrond is, dan zal de werkgever dit schriftelijk aan \nde werknemer bevestigen. Ook zal de werkgever alsdan de eventuele kosten van de \nbijstand vergoeden.\n8. De werknemer kan de werkgever verzoeken om ook derden die door de werkgever \nvan de schorsing op de hoogte zijn gesteld, schriftelijk te bevestigen dat de schorsing \nongegrond is geweest. De werkgever is verplicht om aan dit verzoek gehoor te geven.\n9. Indien de werkgever niet voldoet aan het bepaalde in de leden van 5 en 6 van dit artikel, dan levert dit voor de werknemer een dringende reden op als bedoeld in \nartikel 7:679 BW.\nArtikel 8   Non-actiefstelling\n1. De werkgever mag een werknemer maximaal twee weken op non-actief stellen als:• het doorwerken van de werknemer de werkzaamheden grote schade toebrengt;\n• het doorwerken van de werknemer van de werkgever niet kan worden gevraagd omdat de werkgever andere zwaarwegende redenen heeft die zwaarder wegen \ndan de belangen van de werknemer.\n Deze termijn kan eenmaal met maximaal twee weken worden verlengd.\n2. Het besluit tot op non-actiefstelling en een eventuele verlenging wordt door de \nwerkgever zo spoedig mogelijk aan de werknemer meegedeeld. Hierbij vermeldt de werkgever de redenen van zijn beslissing. Vervolgens zal de werkgever het besluit zo spoedig mogelijk, maar uiterlijk binnen twee werkdagen, schriftelijk en gemotiveerd \nbevestigen.\n3. Na de periode van twee of vier weken zoals bedoeld in lid 1 van dit artikel mag \nde werknemer zijn werkzaamheden weer beginnen, tenzij de burgerlijke rechter is \nverzocht de arbeidsovereenkomst te ontbinden dan wel er een ontslagvergunning"
  },
  {
    "page": 12,
    "ocr_used": false,
    "text": "12 | CAO Sport 2021Hoofdstuk III\nis aangevraagd bij het UWV. In dit geval kan de werkgever, nadat hij de werknemer \nheeft gehoord, de op non-actiefstelling steeds met een door hem te bepalen termijn verlengen, totdat de arbeidsovereenkomst eindigt of de procedure daartoe is \ngeëindigd.\n4. Tijdens de op non-actiefstelling betaalt de werkgever het salaris van de werknemer door.\n5. De werkgever is verplicht die voorzieningen te treffen die mogelijk zijn om ervoor te \nzorgen dat de werknemer aan het werk kan indien de op non-actiefstelling eindigt."
  },
  {
    "page": 13,
    "ocr_used": false,
    "text": "CAO Sport 2021 | 13Hoofdstuk IV\nHoofdstuk IV    Inkomen en vergoedingen\n \nArtikel 9   Functiewaardering\n1. Onderdeel van deze cao is het IFA-functiewaarderingssysteem (IFA-FWS) en de Functieniveaumatrix (FNM), die te vinden is op www.sportwerkgever.nl.\n2. De werkgever deelt de functie van de werknemer aan de hand van het IFA-FWS en de FNM in, in een functiefamilie en het daarbij behorende functieniveau. Bij elk functieniveau hoort een salarisschaal met een begin- en een eindsalaris. De \nsalarisschalen zijn opgenomen in bijlage I en II van deze cao.\n3. De werknemer die beroep wil aantekenen tegen de indeling van de functie of \nde gevolgde procedure kan na intern overleg en bezwaar, gebruik maken van de beroepsprocedure, die is opgenomen in bijlage III van deze cao.\nArtikel 10   Indeling en inpassing in schalen1. De werknemer wordt bij indiensttreding ingedeeld in de salarisschaal die bij zijn functie hoort, tenzij in de arbeidsovereenkomst is opgenomen dat hij in de \nnaastliggende lagere schaal is ingedeeld (voor maximaal 1 jaar).\n2. De hoogte van het salaris van de werknemer wordt met inachtneming van het \nbepaalde in lid 1 in overleg door werkgever en werknemer vastgesteld.\nArtikel 11   Functioneren en/of beoordelenWerkgever en werknemer voeren minimaal 1 maal per jaar een gesprek over het func-\ntioneren en de ontwikkeling van de werknemer en de organisatie, waarbij een duidelijke \nkoppeling tussen loopbaanafspraken en opleidings-/scholingsplan wordt gelegd.\nArtikel 12   Beloningssystematiek\nDe werkgever hanteert 1 van onderstaande beloningssystematieken. Maakt hij geen \nkeuze dan geldt de standaardregeling van lid 1.\n1. Standaardregeling: vaste periodieke beloning\na. De werknemer ontvangt jaarlijks een periodiek van 2,5% als hij normaal functioneert.\nb. Als de werknemer minder dan normaal functioneert, dan kan de werkgever besluiten om maximaal twee keer achter elkaar geen periodiek toe te kennen.\nc. Gewoonlijk ontvangt de werknemer een periodiek per 1 januari van elk jaar.\nd. Als de werknemer in dienst treedt na 30 juni, dan heeft hij géén recht op een \nperiodiek per de eerstvolgende 1 januari.\n2. Afwijkende regeling na instemming van de medezeggenschap: prestatiegerichte of eigen \nbeloningsregeling\n De werkgever kan met schriftelijke instemming van de medezeggenschap in afwijking van lid 1 van dit artikel één van onderstaande regelingen overeenkomen:\n• de prestatiegerichte beloningsregeling zoals opgenomen onder sub a van dit lid; \nof\n• een eigen beloningsregeling zoals opgenomen onder sub b van dit lid.a. De prestatiegerichte beloningsregeling is als volgt:• 0% verhoging bij prestatie en beoordeling onder de norm;\n• 2,5% verhoging bij prestatie en beoordeling op de norm;\n• 4% verhoging bij prestatie en beoordeling boven de norm.\nb. Als een eigen beloningsregeling wordt overeengekomen dan informeren de werkgever en de medezeggenschap cao-partijen hier schriftelijk over."
  },
  {
    "page": 14,
    "ocr_used": false,
    "text": "14 | CAO Sport 2021Hoofdstuk IV\nArtikel 13   Promotie en herwaardering\nDe werkgever heeft met instemming van de medezeggenschap een regeling met betrekking tot promotie en herwaardering. Indien hij geen regeling heeft dan geldt dit artikel.\n1. De werknemer die wordt gepromoveerd naar een hogere functie, wordt met ingang \nvan de maand van overplaatsing in de bijpassende hogere salarisschaal ingedeeld.\n2. De werknemer ontvangt een salarisverhoging van 3,5% over het salaris dat hij verdiende in de lagere functie, onverminderd het bepaalde in lid 1.\n3. Als de functie door herwaardering wordt ingedeeld in een hogere salarisschaal, dan \nwordt de werknemer ingedeeld in de hogere schaal met het salaris dat hij verdiende \nin de lagere salarisschaal. De salarisverhoging zoals opgenomen in het vorige lid is hierbij niet van toepassing.\n4. Dit artikel is niet van toepassing als binnen een organisatie een eigen \nbeloningssysteem geldt zoals opgenomen in artikel 12 lid 2 sub b van deze cao.\nArtikel 14   Waarneming\nDe werkgever heeft met instemming van de medezeggenschap een regeling met \nbetrekking tot waarneming. Indien hij geen regeling heeft dan geldt dit artikel tenzij \nbinnen een organisatie een eigen beloningssysteem geldt zoals opgenomen in artikel 12 lid 2 sub b van deze cao.\nAls een werknemer een functie waarneemt gelden de volgende bepalingen:\na. waarneming voor een periode langer dan zes weken: de werknemer ontvangt tijdens \nwaarneming een toeslag van 3,5% over het salaris.\nb. waarneming voor een periode langer dan zes maanden: de werknemer wordt \ntijdens de waarneming ingeschaald in de salarisschaal die hoort bij de functie die waargenomen wordt, met het salaris dat de werknemer verdiende in de eigen functie. \nHij ontvangt tijdens de waarneming een salarisverhoging van 3,5% over zijn salaris. \nDit gebeurt alleen voor het aantal werkdagen waarop de andere functie wordt waargenomen.\nArtikel 15   Meerkeuzesysteem arbeidsvoorwaarden1. De werkgever kan een meerkeuzesysteem arbeidsvoorwaarden aanbieden. Met dit systeem kan de werknemer arbeidsvoorwaarden in geld en tijd tegen elkaar uitruilen. \nDe arbeidsvoorwaarden die worden ingeruild zijn de bronnen, de arbeidsvoorwaarden \ndie de werknemer kan kiezen zijn de doelen.\n2. De werkgever bepaalt in overleg met de medezeggenschap de invulling en inrichting van het meerkeuzesysteem, waaronder de bronnen en doelen.\n3. De werkgever kan in overleg met de medezeggenschap het gebruik van doelen maximeren om te voorkomen dat er een overschrijding plaatsvindt van de forfaitaire ruimte die de werkkostenregeling biedt. Hierbij worden de belangen van werknemers \nzorgvuldig afgewogen.\nArtikel 16   Salarissen\n1. De salarisschalen en daarmee de salarissen van alle werknemers worden per  \n1 januari 2021 met 0% verhoogd.\n2. Werknemers die op 1 december van 2021 in dienst zijn, ontvangen in december \neen bruto eindejaarsuitkering van 0,6 % van het jaarsalaris van 2021 inclusief \nvakantiegeld bovenop een vaste component van € 900,-. De vaste component van  \n€ 900,- wordt naar evenredigheid van de omvang van het dienstverband (peildatum  \n1 december) en datum indiensttreding van de werknemer uitbetaald."
  },
  {
    "page": 15,
    "ocr_used": false,
    "text": "CAO Sport 2021 | 15Hoofdstuk IV\nDe eindejaarsuitkering is niet van toepassing op werknemers die al een 13e maand \nvan hun werkgever ontvangen.\n \nArtikel 17   Overwerkregeling\nDe werkgever heeft met instemming van de medezeggenschap een eigen regeling met \nbetrekking tot overwerk. Indien hij geen regeling heeft dan gelden de bepalingen in dit \nartikel.1. Overwerk zijn de uren die een werknemer incidenteel méér werkt dan het \novereengekomen arbeidspatroon én aan het einde van het jaar niet zijn \ngecompenseerd. Zie hiervoor ook artikel 28 lid 2.\n2. Overwerk is in opdracht van de werkgever. Ook is sprake van overwerk als de werknemer redelijkerwijs mocht aannemen dat hij de opdracht tot overwerk zou \nhebben gekregen en de werkgever de noodzaak om over te werken achteraf vaststelt.\n3. Als de werkgever van mening is dat compensatie in tijd binnen het refertejaar niet \nmogelijk is in verband met de bedrijfsomstandigheden, dan kan hij als volgt afwijken:a. de overuren worden in tijd gecompenseerd binnen het eerste kwartaal in het \ndaaropvolgende refertejaar;\nb. als compensatie van deze uren binnen het eerste kwartaal niet mogelijk \nis worden de niet gecompenseerde uren uitbetaald. Voor deze uren geldt \neen toeslag op het uursalaris van 30%. Deze toeslag wordt samen met het \nmaandsalaris, na vaststelling van het aantal uren, in de eerstvolgende maand uitbetaald. Over deze toeslag is vakantietoeslag verschuldigd (te weten 8% van \ndeze overwerktoeslag).\n4. Als het bruto maandsalaris hoger is dan het maximum schaalbedrag van de hoogste \nsalarisschaal, dan ontvangt de werknemer geen overwerk compensatie in tijd of geld. Voor de deeltijd werknemer geldt deze regeling naar rato.\n5. Als een deeltijdwerknemer structureel meer overwerkt dan 20% van zijn individueel overeengekomen arbeidspatroon en het kan niet gecorrigeerd worden in het arbeidspatroon, dan biedt de werkgever op verzoek van de werknemer een \narbeidsovereenkomst voor de meerdere uren aan. De referteperiode is 1 kalenderjaar.\n6. Er is geen sprake van structureel meer werken dan de contractuele arbeidsduur bij \nevenementen, projecten en vervanging wegens ziekte.\n7. Werknemers jonger dan 18 jaar en ouder dan 60 jaar hoeven op hun verzoek niet \nover te werken.\n8. Dit artikel is niet van toepassing op flexwerkers, oproepkrachten en vakantiekrachten of in het geval dat de werkgever en werknemer onderling afspraken hebben gemaakt \nover de tijdelijke uitbreiding van het aantal te werken uren.\nArtikel 18   Vakantietoeslag1. De werknemer ontvangt jaarlijks in mei een vakantietoeslag van 8% van het bruto \njaarsalaris. De referteperiode voor de vakantietoeslag loopt van 1 juni van het direct \nvoorafgaande jaar tot en met 31 mei van het jaar waarin het wordt uitgekeerd.\n2. De vakantietoeslag voor 2021 is bij een voltijd dienstverband minimaal € 2.082,24.\n3. Wanneer de werknemer een deel van de referteperiode in dienst is geweest, of in die referteperiode of een deel daarvan in deeltijd heeft gewerkt, dan heeft hij naar evenredigheid recht op de vakantietoeslag over de referteperiode. Dit geldt ook voor \nlid 2 van dit artikel.\n4. De vakantietoeslag is inclusief de eventuele vakantie-uitkeringen op grond van de \nsocialeverzekeringswetgeving."
  },
  {
    "page": 16,
    "ocr_used": false,
    "text": "16 | CAO Sport 2021Hoofdstuk IV\nArtikel 19   Reiskostenregeling\n1. De werkgever heeft een regeling voor de vergoeding van reiskosten voor zakelijk en woon-werkverkeer.\n2. De reiskostenvergoeding voor zakelijk verkeer is minimaal hetzelfde als de fiscaal vastgestelde maximale onbelaste vergoeding per kilometer.\n3. De vergoeding van de reiskosten per maand voor woon-werkverkeer wordt tenminste vastgesteld volgens onderstaande staffel, gebaseerd op de fiscaal vastgestelde maximale onbelaste vergoeding per kilometer.\n4. De werkgever kan aan de werknemer die met het openbaar vervoer reist ook de werkelijke reiskosten vergoeden op basis van de laagste klasse en het goedkoopste tarief van het openbaar vervoer. Onderstaande staffel geldt hierbij als basis.\n5. Op verzoek van de werkgever zal de werknemer bewijzen aanleveren, op basis \nwaarvan het bedrag van de vergoeding kan worden vastgesteld.\nKm enkele reis: afronding naar dichtstbijzijnde geheel getal\nKm/dagen 1 2 3 4 5\n11  € 15,00 € 30,00 € 45,00 €   60,00 €   75,00\n12  € 16,00 € 33,00 € 49,00 €   65,00 €   81,00\n13  € 18,00 € 35,00 € 53,00 €   70,00 €   88,00\n14  € 19,00 € 38,00 € 57,00 €   76,00 €   95,00\n15  € 20,00 € 41,00 € 61,00 €   81,00 € 102,00\n16  € 22,00 € 43,00 € 65,00 €   87,00 € 108,00\n17  € 23,00 € 46,00 € 69,00 €   92,00 € 115,00\n18  € 24,00 € 49,00 € 73,00 €   98,00 € 122,00\n19  € 26,00 € 52,00 € 77,00 € 103,00 € 129,00\n20  € 27,00 € 54,00 € 81,00 € 108,00 € 136,00\n21  € 28,00 € 57,00 € 85,00 € 114,00 € 142,00\nLet op\nVan 0 t/m 10 km geldt geen vergoeding\nKm 21 geldt indien km enkele reis >20 km bedraagt\nArtikel 20   Verhuiskostenregeling\n1. De tegemoetkoming in de verhuiskosten waarop een werknemer aanspraak kan \nmaken in geval van een door werkgever verplicht gestelde verhuizing én waarbij is \nvoldaan aan de fiscaal gestelde voorwaarden, bestaat uit:\na. de daadwerkelijke kosten voor het overbrengen van de boedel;\nb. een bedrag voor alle andere direct uit de verhuizing voortvloeiende kosten tot \neen maximum van € 7.750,-.\n2. Onder lid 1 sub a wordt verstaan: een bedrag voor de kosten van transport van de \nbagage en van de inboedel van de betrokkene en zijn gezinsleden naar de nieuwe \nwoning, waaronder begrepen de kosten van het in- en uitpakken van breekbare zaken.\n3. De hoogte van de vergoeding onder lid 1 sub b wordt als volgt bepaald: indien de \nwerknemer op de dag van de verhuizing een eigen huishouding voert, wordt het"
  },
  {
    "page": 17,
    "ocr_used": false,
    "text": "CAO Sport 2021 | 17Hoofdstuk IV\nbedrag gesteld op een tegemoetkoming van 3% van 12 maal het maandsalaris \ninclusief vakantietoeslag voor ieder woon- of slaapvertrek tot een maximum van 4 van deze vertrekken die de achtergelaten woning telt, met dien verstande dat \nhet bedrag niet meer mag zijn dan € 7.750,-. Indien de werknemer géén eigen \nhuishouding voert, wordt géén tegemoetkoming verleend, tenzij bijzondere \nomstandigheden daartoe aanleiding geven. Voor de bedoelde kosten kan dan \nniettemin een tegemoetkoming worden verleend van 3% van 12 maal het maand- salaris inclusief vakantietoeslag, met dien verstande dat het bedrag niet meer mag \nzijn dan € 7.750,-.\nArtikel 21   Dienstjubileumregeling\n1. De werknemer heeft recht op de volgende eenmalige gratificaties bij het bereiken \nvan de volgende dienstjubilea:\n• 10-jarig dienstjubileum: 50% van het maandsalaris;\n• 25-jarig jubileum:  100% van het maandsalaris;\n• 40-jarig jubileum:  150% van het maandsalaris.\n2. Naast de gratificatie heeft de werknemer bij bovenstaande jubilea recht op een doorbetaalde vrije dag.\nArtikel 22   T egemoetkoming in de ziektekosten1. De werknemer ontvangt een tegemoetkoming in de ziektekosten van € 25,- bruto per maand, als hij een aanvullend pakket op zijn eigen basisziektekostenverzekering ter \nwaarde van tenminste € 18 euro netto heeft afgesloten.\n2. Onder het aanvullende pakket wordt niet verstaan de aanvullende \ntandartsverzekering.\n3. Om de tegemoetkoming te ontvangen moet de werknemer (een kopie van) de polis \nvan zijn aanvullende verzekering bij de werkgever in laten zien dan wel overleggen.\n4. Oproepkrachten ontvangen geen tegemoetkoming.\nArtikel 23   Jaarurensystematiek en ziekte/arbeidsongeschiktheid/verlof\n1. Als de werknemer niet kan werken vanwege ziekte of arbeidsongeschiktheid, wordt het aantal doorbetaalde ziekte-uren gebaseerd op het overeengekomen arbeidspatroon.\n2. Het aantal doorbetaalde (ziekte)-uren wordt in de volgende gevallen gebaseerd op de gemiddelde contractuele arbeidsduur:\na. na afloop van het overeengekomen arbeidspatroon;\nb. wanneer er nog geen arbeidspatroon is overeengekomen;\nc. wanneer de werknemer niet kan werken vanwege zwangerschaps- en \nbevallingsverlof.\nArtikel 24   Uitkeringen bij arbeidsongeschiktheid1. ls een werknemer wegens ziekte of arbeidsongeschiktheid niet in staat de afgesproken \nwerkzaamheden uit te voeren, dan gelden voor hem de wettelijke bepalingen, tenzij in \ndit artikel anders wordt bepaald. Voor werknemers die doorwerken na het bereiken van de AOW-gerechtigde leeftijd gelden de wettelijke bepalingen.\n2. Gedurende de eerste 52 weken van zijn arbeidsongeschiktheid zoals bedoeld in \nartikel 7:629 BW ontvangt de werknemer zolang hij in dienst is van de werkgever \n70% van het maandsalaris. Als de werknemer maximaal voldoet aan zijn re-integratie inspanningen zoals opgenomen in artikel 7:660a BW, wordt het maandsalaris \naangevuld tot 100%."
  },
  {
    "page": 18,
    "ocr_used": false,
    "text": "18 | CAO Sport 2021Hoofdstuk IV\n3. Gedurende de tweede 52 weken van zijn arbeidsongeschiktheid ontvangt de \nwerknemer 70% van het maandsalaris. De werknemer ontvangt een aanvulling tot 90% van zijn laatstverdiende maandsalaris voorafgaand aan zijn ziekte/ \narbeidsongeschiktheid indien hij:\na. voldoet aan zijn re-integratie inspanningen zoals opgenomen in artikel 7:660a \nBW, waaronder eventueel het verrichten van werkzaamheden op therapeutische \nbasis; én\nb. een aanvullend pakket op zijn eigen basis ziektekostenverzekering conform \nartikel 22 van deze CAO Sport heeft afgesloten.\n4. De werknemer die in de tweede 52 weken volgens de arbo-arts geen vooruitzicht \nheeft op herstel, ontvangt 100% van zijn laatstverdiende maandsalaris voorafgaand aan zijn ziekte/arbeidsongeschiktheid.\n5. De pensioenopbouw zal niet negatief beïnvloed worden tijdens de periode van 104 weken ziekte/arbeidsongeschiktheid van de werknemer. Voorwaarde voor de vrijwillige voortzetting van de pensioenopbouw is dat de werknemer zelf de aanvraag tijdig indient.\n6. Nadere uitwerking van de geldende regels en aanwijzingen in verband met ziekte vindt plaats in overleg met de medezeggenschap.\nArtikel 25   Uitkering bij overlijdenBij overlijden van de werknemer wordt het resterende maandsalaris plus twee extra maandsalarissen uitbetaald aan de nabestaanden zoals gedefinieerd in artikel 7:674 BW.\nArtikel 26   Pensioenen\n1. De pensioenvoorziening is geregeld via de verplichtstelling van PFZW.\n2. Zowel de werkgever als de werknemer betaalt 50% van de pensioenpremie als de \nwerkgever onder de verplichtstelling van PFZW valt.\n3. In aanvulling op de Wet arbeid en zorg zal de pensioenopbouw tijdens \nouderschapsverlof op verzoek van de werknemer worden voortgezet. De werknemer \nmoet het formulier ‘Vrijwillige voortzetting binnen dienstverband’ invullen en met \neen handtekening van de werkgever aan PFZW toesturen. Zonder dit formulier wordt de pensioenopbouw niet voortgezet. De werkgever geeft aan PFZW door dat de werknemer ouderschapsverlof opneemt.\n4. De werkgever die niet onder de verplichtstelling van PFZW valt, heeft een eigen pensioenregeling.\nArtikel 27   Verhaalsrecht WGA-premieWerkgevers mogen op grond van de wet de gedifferentieerde WGA-premie voor maximaal 50% in rekening brengen bij werknemers. Werkgevers zullen tijdens de looptijd van deze cao geen gebruik maken van deze mogelijkheid. Als deze cao eindigt dan kunnen \nwerkgevers opnieuw gebruik maken van dit recht."
  },
  {
    "page": 19,
    "ocr_used": false,
    "text": "CAO Sport 2021 | 19Hoofdstuk V\nHoofdstuk V   Werktijden\nArtikel 28   Jaarurensystematiek en arbeidsduur\n1. In de CAO Sport wordt gewerkt met een jaarurensystematiek: de arbeidsduur bedraagt bij een voltijd dienstverband 1930 uur per jaar.\n2. Overwerk wordt als hoofdregel gecompenseerd in tijd. De referteperiode is een kalenderjaar. Zie ook artikel 17 lid 1.\n3. Voor werknemers die binnen 5 jaar de AOW-gerechtigde leeftijd bereiken wordt de voltijd arbeidsduur per jaar met 38 uur verminderd. Voor werknemers die in deeltijd werken geldt deze bepaling naar evenredigheid.\nArtikel 29   Jaarurensystematiek en werktijden1. De werkgever heeft een werktijdenregeling waarmee de medezeggenschap heeft ingestemd.\n2. De werktijden liggen in de regel van maandag tot en met vrijdag van 7.00 uur tot 22.00 uur.\n3. De werkgever bepaalt in overleg met de werknemer het arbeidspatroon. Dit overleg vindt minimaal een keer per jaar plaats en is gericht op overeenstemming.\n4. Gedurende het jaar kan het overeengekomen arbeidspatroon in overleg worden aangepast.\nArtikel 30   Vakantie1. De werkgever heeft een vakantieregeling waarmee de medezeggenschap heeft ingestemd.\n2. De full time werknemer heeft per kalenderjaar recht op 182,4 vakantie-uren  \n(24 vakantiedagen), met behoud van salaris, waarvan 152 uur wettelijke vakantie.\n3. Op grond van zijn leeftijd in het desbetreffende kalenderjaar ontvangt de werknemer de volgende bovenwettelijke vakantiedagen:\nLeeftijd   Extra vakantie  Extra vakantie  \n  in uren in dagen\n24 t/m 20 jaar voor de AOW-gerechtigde leeftijd 7,6 uur 1 dag\n19 t/m 15 jaar voor de AOW-gerechtigde leeftijd 15,2 uur 2 dagen\n14 t/m 10 jaar voor de AOW-gerechtigde leeftijd 22,8 uur 3 dagen\n9 t/m 5 jaar voor de AOW-gerechtigde leeftijd 30,4 uur 4 dagen\n5 jaar of minder voor de AOW-gerechtigde leeftijd 38 uur 5 dagen\n4. Wanneer de werknemer een deel van het kalenderjaar in dienst is (geweest) of in het kalenderjaar of een deel daarvan in deeltijd heeft gewerkt, dan heeft hij naar evenredigheid recht op de in lid 2 en 3 genoemde vakantie.\n5. Als vakantie-uren worden opgenomen op een dag waarop volgens het individuele arbeidspatroon een bepaald aantal uren zou worden gewerkt, dan worden deze uren geregistreerd als vakantie.\n6. De werkgever stelt de werknemer in staat twee dagen per jaar op te nemen om een godsdienstige niet-christelijke feestdag te vieren, waarbij de werkgever zich niet kan beroepen op zwaarwichtige redenen.\n7. De werkgever stelt het begin en einde van de vakantie vast conform de wensen van \nde werknemer, tenzij de werkgever gewichtige redenen heeft om dit niet te doen.\n8. De werknemer kan maximaal 38 vakantie-uren meenemen naar het eerste en tweede kwartaal van het volgende kalenderjaar. Als de werknemer aan het einde van het"
  },
  {
    "page": 20,
    "ocr_used": false,
    "text": "20 | CAO Sport 2021Hoofdstuk V\nkalenderjaar meer dan 38 vakantie-uren over heeft dan spreken werkgever en \nwerknemer af hoe de werknemer deze vakantie-uren zal opnemen vóór 1 juli van het volgende kalenderjaar.\n9. De werkgever kan met instemming van de medezeggenschap tussen Kerstmis en Nieuwjaar vakantiedagen collectief aanwijzen. Dit zijn dagen die iedereen die in het \nbedrijf werkt, moet opnemen als vakantiedagen.\nArtikel 31   Feestdagen1. Werknemers hebben recht op verlof met behoud van salaris op de volgende feestdagen: \nnieuwjaarsdag, de beide paasdagen, Hemelvaartsdag, de beide pinksterdagen, de beide kerstdagen, Goede Vrijdag, Koningsdag en in lustrumjaren op Nationale Bevrijdingsdag. In 2021 heeft de werknemer op 5 mei een extra vrije dag. In overleg met de werkgever \nkan de werknemer in plaats van 5 mei 2021 een andere vrije dag kiezen.\n2. De werkgever kan in overleg met de medezeggenschap in plaats van Goede Vrijdag, \nKoningsdag en/of Nationale Bevrijdingsdag in lustrumjaren een andere collectieve vrije dag aanwijzen.\nArtikel 32   Betaald verlof in verband met bijzondere gebeurtenissen1. In de hieronder genoemde gevallen ontvangt de werknemer verlof met doorbetaling \nvan het salaris, voor zover de gebeurtenis op een werkdag valt:\nGebeurtenis  Verlof\nOverlijden van de partner, een kind,    De dag van overlijden tot en met de dag  \npleeg- of stiefkind, of één van  van de begrafenis/crematie.  \nde (stief-/pleeg)ouders.\nOverlijden van een grootouder, een groot-   De dag van de begrafenis/crematie.  \nouder van de partner, kleinkinderen, broers,   Als de werknemer de uitvaart moet  \nzusters, schoonouders, schoonzoons, schoon-   regelen: 4 dagen.  \ndochters, zwagers en schoonzusters.  \nHuwelijk van de werknemer.   De dag van het huwelijk en de  \n  daaropvolgende drie dagen.\nHuwelijk van een ouder, een ouder van de   Eén dag.  \npartner, (pleeg- of stief)kind, kleinkind, broer  \nof zuster, broer of zuster van de partner.  \n25-, 40- en 50-jarig huwelijk van de   Eén dag.  \nwerknemer, zijn ouders of schoonouders.  \nVoldoen aan een wettelijke verplichting   Maximaal twee dagen, als dit niet in de  \nbuiten de schuld van de werknemer.   vrije tijd gedaan kan worden.\nBezoek aan dokter of specialist.   Maximaal 2,5 uur, als dit niet in de vrije tijd  \n  gedaan kan worden.\nVerhuizing.   Maximaal twee dagen per kalenderjaar.\nHet door leden bijwonen van door de   Maximaal 10 dagen.  \nvakbond uitgeschreven ledenvergaderingen,  \nvergaderingen van bedrijfsledengroepen,  \ncursussen of activiteiten in het kader van  \nhet vakbondskaderwerk."
  },
  {
    "page": 21,
    "ocr_used": false,
    "text": "CAO Sport 2021 | 21Hoofdstuk V\n2. De werknemer zal tijdig, als het mogelijk is één dag van tevoren, aan de werkgever \nmelden dat hij van deze regeling gebruik wil maken en hiervoor bewijsstukken aanleveren.\n3. Als de werkgever vanwege het organisatiebelang in redelijkheid op een bepaald tijdstip geen verlof kan verlenen, dan wijst de werkgever na overleg met de \nwerknemer het verzoek (gedeeltelijk) af.\n4. Met een huwelijk wordt gelijkgesteld een geregistreerd partnerschap."
  },
  {
    "page": 22,
    "ocr_used": false,
    "text": "22 | CAO Sport 2021Hoofdstuk VI\nHoofdstuk VI   Sociaal Beleid\nArtikel 33   Werving en selectie\nDe werkgever heeft een regeling voor werving en selectie waarmee de medezeggenschap heeft ingestemd.\nArtikel 34   Opleidingen\n1. De werkgever heeft een plan voor personeelsopleiding waarmee de medezeggen- \nschap heeft ingestemd.\n2. De werkgever stelt minimaal 1% van de loonsom beschikbaar voor opleidingen en ontwikkeling.\n3. Jaarlijks wordt door de werkgever in het (sociaal) jaarverslag teruggeblikt op de inzet \nvan het budget voor personeelsopleiding. Dit wordt eenmaal per jaar besproken met \nde medezeggenschap.\nArtikel 35   Reorganisaties1. Bij een fusie, opheffing van de werkgever of als er ingrijpende wijzigingen zijn in de \npersoneelsbezetting van de werknemers die onder deze cao vallen, zal de werkgever \nde sociale gevolgen betrekken bij zijn beslissing.\n2. De werkgever zal de vakbonden, de medezeggenschap en de werknemers tijdig informeren over de voorgenomen beslissing.\n3. Met de vakbonden zal worden overlegd over de sociale gevolgen van de voor- \ngenomen beslissing.\n4. Werknemers van sportorganisaties van wie de arbeidsovereenkomst eindigt door een \nreorganisatie of als aantoonbaar direct gevolg van Covid-19, kunnen twee jaar als interne kandidaat solliciteren als hun eigen functie weer beschikbaar komt.\nArtikel 36   Ongewenst gedrag1. De werkgever heeft een regeling waarbij werknemers klachten kunnen indienen over \nongewenst gedrag.\n2. In de regeling is in ieder geval het ontwikkelen en uitvoeren van preventief \nbeleid, het instellen van een interne of externe vertrouwenspersoon en een klachtenprocedure opgenomen.\nArtikel 37   Arbeid en gezondheid1. Preventie\na. Cao-partijen zijn een erkende branche specifieke Risico Inventarisatie en Evaluatie voor de Sport (Sport RI&E) overeengekomen. Werkgevers met maximaal 25 werknemers in dienst hoeven hun RI&E niet te laten toetsen door een arbo-dienst of deskundige als zij gebruik maken van de branche specifieke Sport RI&E.\nb. Cao-partijen zijn een Arbocatalogus in de Sport overeengekomen, die is goedgekeurd door de arbeidsinspectie. De werkgever voert een arbeidsomstandighedenbeleid met behulp van de maatregelen en instrumenten \nuit de Arbocatalogus in de Sport.\n2. Verzuimbegeleiding\n De werkgever heeft een ziekteverzuimregeling, waarmee de medezeggenschap \nheeft ingestemd. De werkgever maakt de ziekteverzuimregeling bekend aan alle \nwerknemers. Bij het ontbreken van een medezeggenschapsorgaan zal de werkgever \nde ziekteverzuimregeling aan de werknemers voorleggen in een bijeenkomst. \nCao-partijen stellen een voorbeeld ziekteverzuimregeling beschikbaar."
  },
  {
    "page": 23,
    "ocr_used": false,
    "text": "CAO Sport 2021 | 23Hoofdstuk VII\nHoofdstuk VII   Arbeidsverhoudingen\nArtikel 38   Beroepscommissie\n1. De werkgever of werknemer kan een geschil dat voorkomt uit de arbeidsovereen- komst en een negatief effect heeft op de arbeidsrelatie en waar werknemer en werk- gever in onderling overleg niet uitkomen, voorleggen aan de Beroepscommissie.\n2. Het Reglement Beroepscommissie is als bijlage III bij deze cao opgenomen.\nArtikel 39   Interpretatiecommissie1. Als cao-partijen vinden dat er een geschil is over de uitleg, toepassing of naleving van de CAO Sport, kan één van de cao-partijen dit geschil voorleggen aan de Inter-\npretatiecommissie.\n2. Het Reglement Interpretatiecommissie is als bijlage IV bij deze cao opgenomen.\nArtikel 40   Werkgeversbijdrage\nDe werkgever betaalt een bijdrage aan de vakbonden voor opleiding en training van \nleden. Deze bijdrage wordt jaarlijks geïndexeerd. Deze bedraagt per 1 januari 2021 \n€ 11,37 per werknemer.\nArtikel 41   Regeling vakbondscontributie\nDe werkgever maakt het na schriftelijk verzoek van de werknemer mogelijk dat de werk -\nnemer één keer per jaar binnen de grenzen van de fiscale wetgeving een deel van zijn bruto maandsalaris, een ander brutosalarisbestanddeel of een deel van zijn bovenwet -\ntelijke verlof kan besteden aan de contributie van vakbonden waardoor hij over dit deel geen belasting en premies hoeft af te dragen.\nDeze verplichting van de werkgever geldt alleen als:\na. het gaat om de vakbondscontributie van één van de vakbonden betrokken bij deze cao;\nb. de werknemer een bewijs van betaling van de contributie aanlevert bij de werkgever;\nc. de werknemer, indien nodig, verdere informatie verstrekt zodat de werkgever de verplichting kan uitvoeren;\nd. het verzoek past binnen de kaders die zijn gesteld door de werkgever ten aanzien van de forfaitaire ruimte in de werkkostenregeling.\nArtikel 42   BewegingsregelingDe werkgever maakt het na schriftelijk verzoek van de werknemer mogelijk dat de werk -\nnemer één keer per jaar binnen de grenzen van de fiscale wetgeving zijn bruto maand-salaris, een ander brutosalarisbestanddeel of een deel van zijn bovenwettelijk verlof kan besteden aan de contributie van een sportorganisatie waardoor hij over dit deel geen belasting en premies hoeft af te dragen.\nDeze verplichting van de werkgever geldt alleen als:\na. het gaat om een door de werkgever erkende sport;\nb. de werknemer een bewijs van betaling van de contributie aanlevert bij de werkgever;\nc. de werknemer, indien nodig, verdere informatie verstrekt zodat de werkgever de verplichting kan uitvoeren;\nd. het verzoek past binnen de kaders die zijn gesteld door de werkgever ten aanzien \nvan de forfaitaire ruimte in de werkkostenregeling.\nArtikel 43   Samen Presteren, Arbeidsmarktfonds voor de Sport\n1. Er is een stichting ‘Samen Presteren, Arbeidsmarktfonds voor de Sport’.\n2. Partijen bepalen in overleg de beleidskaders waarbinnen de financiering van \nprojecten op het gebied van arbeidsaangelegenheden wordt vormgegeven."
  },
  {
    "page": 24,
    "ocr_used": false,
    "text": "24 | CAO Sport 2021Hoofdstuk VIII\nHoofdstuk VIII   Slotbepalingen\nArtikel 44   Werkkostenregeling\n1. De vergoedingen en verstrekkingen die zijn opgenomen in deze cao, waaronder de doelen in het meerkeuzesysteem arbeidsvoorwaarden, worden in het kader van \nde werkkostenregeling aangemerkt als bruto vergoeding of verstrekking waarover \nde werkgever de normale loonheffingen moet betalen. Uitzondering hierop is \nals deze door de wet- en regelgeving zijn vrijgesteld of door de werkgever als \neindheffingsbestanddeel worden aangewezen.\n2. De vergoedingen en verstrekkingen die onder de reguliere loonheffing vallen worden niet meegenomen in de berekening van de vakantietoeslag, eindejaarsuitkering, het \npensioengevend salaris, of andere brutosalaris gerelateerde bestanddelen.\nMeer informatie over de werkkostenregeling is te vinden op www.sportwerkgever.nl.\nArtikel 45   Reparatie derde jaar WW\nCao-partijen hebben conform de afspraken die voortvloeien uit het Sociaal Akkoord van \n11 april 2013 meegewerkt aan de reparatie van de duur en opbouw van de WW en de \nloongerelateerde WGA. Werkgevers en werknemers nemen deel aan de regeling private \naanvulling WW en WGA zoals beschreven in de verzamelcao Sector (semi) Publieke dienstverlening, sector 5 (cao PAWW) en het aanvullingsreglement.\nArtikel 46   Participatie\nVoor de werknemers van wie is vastgesteld dat zij met voltijdse arbeid niet in staat zijn tot het verdienen van het wettelijk minimumloon (WML) maar die wel de mogelijkheid \ntot arbeidsparticipatie hebben en die behoren tot de doelgroep voor loonkostensubsidie \nop grond van de Participatiewet, is een aparte salarisschaal naast het bestaande salarisgebouw opgenomen.\nDe salarisschaal begint op 100% wettelijk minimumloon en eindigt op maximaal 120% \nwettelijk minimumloon (zie bijlage I en II).\nArtikel 47   Studies en overige afspraken\n1. Partijen hebben afgesproken gedurende de looptijd van deze cao onderzoek te doen naar de effecten van artikel 22 en 24. Partijen zullen bevorderen dat de kosten \nhiervoor worden gedragen door Samen Presteren.\n2. Partijen onderzoeken gedurende de looptijd van deze cao de mogelijkheid om de \nhuidige reservering van 1% voor opleidingen meer individueel aan werknemers toe te kennen. Deze wijziging geldt als opmaat naar het mogelijk invoeren van \npersoonlijke keuzebudgetten in de sector sport. Afgesproken is dat partijen:\n bij een positief resultaat van de pilots die bij verschillende werkgevers zijn \ngehouden, in 2022 tot invoering overgaan.\n3. Partijen zullen, op initiatief van de Werkgeversorganisatie in de Sport, in 2021 de interne mobiliteit in de sector stimuleren en faciliteren.\nArtikel 48   Thuiswerkbeleid\nIedere werkgever spreekt in overleg met de medezeggenschap een thuiswerkregeling af."
  },
  {
    "page": 25,
    "ocr_used": false,
    "text": "CAO Sport 2021 | 25Hoofdstuk VIII\nArtikel 49   Nakoming en bekendmaking inhoud CAO Sport\n1. Cao-partijen zullen bevorderen dat hun leden de cao nakomen.\n2. De werkgever zal de cao en wijzigingen daarin aan werknemers kenbaar maken.\n Artikel 50   Duur van de CAO Sport\n1. De cao gaat in op 01-01-2021 en eindigt op 31-12-2021 van rechtswege, zonder dat \nhiervoor een opzegging nodig is.\n2. Als de cao eindigt blijven alle daarin opgenomen rechten en plichten maximaal 12 \nmaanden gelden, tenzij cao-partijen binnen deze termijn overeenstemming hebben \nbereikt over een nieuwe cao."
  },
  {
    "page": 26,
    "ocr_used": false,
    "text": "26 | CAO Sport 2021Bijlage I\nBijlage I   Salarisschalen CAO SportCAO Sport salarisschalen per 1 januari 2021 in euro’s\nSCHALEN 1 2 3 4 5 6 7 8 9 10 11 12 13 14\nFunctiegroep 0 99 134 169 204 244 284 324 364 409 454 499 549 599\n  98 133 168 203 243 283 323 363 408 453 498 548 598 648\nAanvangssalaris       1685*  1768 1815 1893 2080 2221 2375 2613 2909 3215 3700 4045 4573 5262\nEindsalaris 2039 2169 2465 2678 2887  3115 3357  3736 4198 4716 5260 5678 6352 7466\n* Het aanvangssalaris mag nooit lager zijn dan het wettelijk minimumloon.\nParticipatiewet\nVoor de werknemers van wie is vastgesteld dat zij met voltijdse arbeid niet in staat zijn tot het verdienen van het Wettelijk \nMinimum Loon (WML) maar die wel de mogelijkheid tot arbeidsparticipatie hebben en die behoren tot de doelgroep voor loonkostensubsidie op grond van de Participatiewet, is een aparte salarisschaal naast het bestaande salarisgebouw in de CAO Sport opgenomen. \nDe salarisschaal begint op 100% wettelijk minimumloon en eindigt op maximaal 120% daarvan. \nVanaf 1 januari 2021 geldt onderstaande schema.\nParticipatieschaal 2021 in euro’s\nAanvangssalaris 1685\nEindsalaris 2022"
  },
  {
    "page": 27,
    "ocr_used": false,
    "text": "CAO Sport 2021 | 27Bijlage II\nBijlage II   Salarisschalen KNVBSalarisschalen KNVB per 1 januari 2021 in euro’s\nSCHALEN 1 2 3 4 5 6 7 8 9 10 11 12 13 14\nFunctiegroep 0 99 134 169 204 244 284 324 364 409 454 499 549 599\n  98 133 168 203 243 283 323 363 408 453 498 548 598 648\nAanvangssalaris       1924*  1944 1963 2061 2200 2401 2624 2937  3315 3565 3917  4320 4940 5743\nEindsalaris 2090 2129 2230 2397  2620 2927  3281 3765 4363 4817  5440 6168 7059 8204\n* Het aanvangssalaris mag nooit lager zijn dan het wettelijk minimumloon.\nParticipatiewet\nVoor de werknemers van wie is vastgesteld dat zij met voltijdse arbeid niet in staat zijn tot het verdienen van het Wettelijk \nMinimum Loon (WML) maar die wel de mogelijkheid tot arbeidsparticipatie hebben en die behoren tot de doelgroep voor loonkostensubsidie op grond van de Participatiewet, is een aparte salarisschaal naast het bestaande salarisgebouw in de CAO Sport opgenomen. \nDe salarisschaal begint op 100% wettelijk minimumloon en eindigt op maximaal 120% daarvan. \nVanaf 1 januari 2021 geldt onderstaande schema.\nParticipatieschaal 2021 in euro’s\nAanvangssalaris 1685\nEindsalaris 2022\nExtra uitkering\n1. Iedere werknemer die op 1 januari van het lopende kalenderjaar in dienst van de werkgever is en gedurende het gehele \nkalenderjaar in dienst van de werkgever blijft, heeft recht op een extra uitkering, ter grootte van het maandsalaris over november (13e maand). Indien een werknemer na 1 januari van enig jaar in dienst treedt, of voor 31 december van enig jaar uit dienst treedt, heeft hij slechts aanspraak op een gedeelte van de extra uitkering naar rato van het aantal dagen dat hij gedurende het kalenderjaar in dienst van de werkgever is geweest.\n2. De uitbetaling van de uitkering als bedoeld in lid 1 zal plaats vinden voor 31 december van het lopende kalenderjaar. \nIn de wijze waarop deze uitkering wordt uitbetaald zal door de werkgever geen wijziging worden aangebracht dan met \ninstemming van de ondernemingsraad.\n3. Met inachtneming van het bepaalde in lid 1 ontvangen werknemers als bedoeld in lid 1 een evenredig deel van deze uitkering voor het aantal meer gewerkte uren per kalenderjaar, verricht binnen de normale arbeidsduur van 8 uur op maandag tot en met vrijdag."
  },
  {
    "page": 28,
    "ocr_used": false,
    "text": "28 | CAO Sport 2021Bijlage III\nBijlage III   Reglement Beroepscommissie\nArtikel 1\nDe Beroepscommissie behandelt geschillen tussen werkgever en werknemer die voortvloeien uit de arbeidsovereenkomst en die de goede verstandhouding en \narbeidsrelatie schaden of kunnen schaden. Het in behandeling nemen van een geschil \nvindt plaats nadat intern overleg tussen werknemer en werkgever heeft plaatsgevonden. \nIndien dit overleg niet tot overeenstemming heeft geleid, zal de werknemer in beginsel \neerst intern bezwaar maken, alvorens beroep ingesteld kan worden bij de externe Beroepscommissie.\nArtikel 2\n1. De Beroepscommissie bestaat uit drie leden:a. één lid en diens plaatsvervanger worden benoemd door de Werkgeversorganisatie in de Sport;\nb. één lid en diens plaatsvervanger worden benoemd door de werknemersorganisaties \nFNV Sport & Bewegen, De Unie en CNV Vakmensen, partijen bij de cao;\nc. één lid en zijn plaatsvervanger worden benoemd door de in sub a en b genoemde organisaties.\n2. Het secretariaat van de Beroepscommissie wordt verzorgd door Centrum \nArbeidsverhoudingen (CAOP), Lange Voorhout 13, 2514 EA Den Haag.\nArtikel 31. Een geschil zoals bedoeld in artikel 1 wordt aanhangig gemaakt door toezending van een beargumenteerd beroepschrift aan het secretariaat van de Beroepscommissie.\n2. Het secretariaat zendt binnen 8 dagen na ontvangst van het beroepschrift een afschrift daarvan aan de verweerder.\n3. De Beroepscommissie stelt de verweerder in de gelegenheid om binnen een periode \nvan 4 weken na toezending van het beroepschrift en de daarbij behorende afschriften, \neen verweerschrift bij het secretariaat in te dienen.\n4. De Beroepscommissie kan om redenen van spoed, de termijn voor verweer verkorten.\n5. De Beroepscommissie kan op tijdig en met redenen omkleed verzoek van de \nverweerder, de termijn voor verweer verlengen.\n6. Na ontvangst van het verweerschrift zendt het secretariaat onverwijld een exemplaar \ndaarvan, vergezeld van de daarbij behorende afschriften, aan de verzoeker.\nArtikel 41. De Beroepscommissie kan het geschil zowel mondeling als schriftelijk behandelen.\n2. In geval van schriftelijke behandeling stelt de Beroepscommissie de verzoeker in de \ngelegenheid binnen een bepaalde termijn te repliceren, waarna de verweerder in de \ngelegenheid wordt gesteld om binnen een bepaalde termijn te dupliceren.\n3. In geval van mondelinge behandeling bepaalt de Beroepscommissie op zo kort \nmogelijke termijn de plaats waar en het tijdstip waarop de behandeling van het \ngeschil ter zitting zal plaatsvinden. Aan partijen wordt daarvan door het secretariaat tijdig kennisgegeven door een schriftelijke uitnodiging."
  },
  {
    "page": 29,
    "ocr_used": false,
    "text": "CAO Sport 2021 | 29Bijlage III\nArtikel 5\n1. De Beroepscommissie doet binnen 4 weken na de afronding van de schriftelijke behandeling als bedoeld in artikel 4 lid 2 van dit reglement, dan wel na de zitting als \nbedoeld in artikel 4 lid 3 van dit reglement, schriftelijk en beargumenteerd uitspraak. \nDe uitspraak wordt gelijktijdig aan de partijen toegezonden.\n2. De Beroepscommissie beslist met meerderheid van stemmen.\n3. De uitspraak van de Beroepscommissie heeft het karakter van een zwaarwegend advies.\n4. De werkgever kan alleen gemotiveerd afwijken van het zwaarwegend advies."
  },
  {
    "page": 30,
    "ocr_used": false,
    "text": "30 | CAO Sport 2021Bijlage IV\nBijlage IV   Reglement Interpretatiecommissie\nArtikel 1\n1. De Interpretatiecommissie heeft tot taak het uitleggen van artikelen van de CAO Sport tegen de achtergrond van de gevoerde onderhandelingen en de daarbij \ngebleken bedoeling van cao-partijen.\n2. Indien cao-partijen van mening zijn dat zich een geschil voordoet dat verband houdt met de uitleg, toepassing of naleving van de CAO Sport, kan één der cao-partijen dit \ngeschil voorleggen aan de Interpretatiecommissie.\nArtikel 2\n1. De Interpretatiecommissie bestaat uit het Arbeidsvoorwaardenoverleg in de Sport \n(AOS).\n2. De Interpretatiecommissie bepaalt zelf haar werkwijze.\n3. Het secretariaat van de Interpretatiecommissie wordt verzorgd door Centrum Arbeidsverhoudingen (CAOP), Lange Voorhout 13, 2514 EA Den Haag.\nArtikel 3\n1. Een geschil zoals bedoeld in artikel 1 wordt aanhangig gemaakt door \ntoezending van een beargumenteerd verzoekschrift aan het secretariaat van de Interpretatiecommissie.\n2. Het secretariaat zendt zo spoedig mogelijk na ontvangst van het verzoekschrift een afschrift daarvan aan de andere cao-partijen.\nArtikel 4\n1. De Interpretatiecommissie doet uitspraak zo spoedig mogelijk na kennisneming van \nhet aan haar voorgelegde verzoek.\n2. De uitspraak van de Interpretatiecommissie is een zwaarwegend advies. Indien \nde kwestie niet door de Interpretatiecommissie kan worden opgelost, dan kan de \nInterpretatiecommissie besluiten de kwestie voor te leggen aan een dan in te stellen (arbitrage)commissie.\n3. De uitspraak van de (arbitrage)commissie is bindend."
  },
  {
    "page": 31,
    "ocr_used": false,
    "text": "CAO Sport 2021 | 31Bijlage V\nBijlage V   Addendum: \n                 Salderingsmogelijkheid bij reiskostenregeling\nIndien een werkgever een reiskostenregeling heeft getroffen, waarbij de vergoeding voor \ndienstreizen in het kalenderjaar, of in een loontijdvak hoger is dan het fiscale toegestane bedrag per kilometer, strekt deze mede tot vergoeding van reiskosten die nog wel \naanvullend belastingvrij kunnen worden vergoed, zoals reiskosten woon-werkverkeer, al \ndan niet uitbetaald als forfait.\nDit addendum is bedoeld voor die organisaties, die voor dienstreizen meer betalen dan \nhet fiscaal toegestane maximum. De belastingdienst heeft aangegeven dat dit middels een regeling in de arbeidsvoorwaarden verrekend mag worden met de niet benutte \nruimte voor het fiscale toegestane bedrag aan woon-werkverkeer. Dit addendum kan \nonderdeel uitmaken van overleg met de medezeggenschap. Cao-partijen adviseren dit af te stemmen met de belastingdienst.\nDeze regeling geldt tot het moment waarop deze door de werkgever herroepen wordt \nof tot het moment waarop saldering als gevolg van een wijziging in de wet- en/of regelgeving niet langer opportuun is voor werkgever of werknemer. Bijvoorbeeld\nals gevolg van het niet langer gelden van een gerichte vrijstelling voor de \nreiskostenvergoeding voor woon/werkverkeer en/of andere zakelijke reizen."
  },
  {
    "page": 32,
    "ocr_used": false,
    "text": "32 | CAO Sport 2021Bijlage VI\nBijlage VI   Afspraken ter zake van \n                  het functiewaarderingssysteem\nAfspraken tussen de WOS en de gezamenlijke vakorganisaties ter zake van het \nfunctiewaarderingssysteem.\n1. Algemeen\nIn de sector sport is een functiewaarderingssysteem ingevoerd, de Integrale Functie- \nAnalysemethode (IFA). Iedere individuele werkgever, die de CAO Sport uitvoert, is gehouden de IFA-methode toe te passen.\n2. Invoering\nIndien een werkgever wordt geconfronteerd met verplichte invoering van de \nIFA-methode in zijn organisatie, dient hij er naar te streven dat de functies zijn ingedeeld binnen 4 maanden na het op de werkgever van toepassing geworden zijn van het systeem. Indeling door de werkgever geschiedt na overleg met de werknemer. Indien een \nwerkgever die het functiewaarderingssysteem reeds toepast een nieuwe functie instelt, \ndient bij de instelling de functie te zijn ingedeeld.\n3. Referentiefuncties\nDe functiewaardering vindt plaats aan de hand van door de cao -partijen vastgestelde \nreferentiefuncties. Een exemplaar van de referentiefuncties ligt voor iedere belang- \nhebbende bij de werkgever ter inzage. Het wijzigen van referentiefuncties of het \nvaststellen van nieuwe referentiefuncties kan niet anders geschieden dan in overleg tussen cao-partijen. De systeemhouder van de IFA-methode waardeert de gewijzigde of nieuwe referentiefuncties.\n4. Functieniveaumatrix\nOp basis van de referentiefuncties is de Functieniveaumatrix (FNM) ontwikkeld. De \nwerkgever deelt de functies in met behulp van de Functieniveaumatrix. De FNM is derhalve een indelingsinstrument. Daarnaast blijft de mogelijkheid bestaan de functie te (laten) waarderen met de IFA-methode.\n5. Inschalen\nBij invoering van het functiewaarderingssysteem kunnen zich ten aanzien van de \nindividuele werknemers drie mogelijkheden voordoen, namelijk:a. het actuele maandsalaris valt binnen de grenzen van de salarisschaal die voor de \nfunctie van de medewerker zal gaan gelden;\nb. het actuele maandsalaris ligt lager dan het minimum van de salarisschaal voor de \nfunctie;\nc. het actuele maandsalaris ligt hoger dan het maximum van de salarisschaal voor de functie.\nAd a.\nIn dit geval geschiedt inschaling in de functieschaal in het gelijke of hogere gelegen salaris dat het dichtst bij het actuele salaris ligt.Ad b.Wanneer door de werkgever geen inschaling kan plaatsvinden in de bij de functie \nbehorende functieschaal, kan op gemotiveerd verzoek van de werkgever de \ninschaling gefaseerd geschieden. Binnen 1 jaar na inschaling dient de volledige inschaling in bij de functie behorende salarisschaal plaats te vinden."
  },
  {
    "page": 33,
    "ocr_used": false,
    "text": "CAO Sport 2021 | 33Bijlage VI\nAd c.\nIn dit geval wordt het salaris ‘bevroren’ en vindt er geen salarisverhoging plaats. De in cao-afspraken vastgelegde initiële of incidentele loonsverhogingen zijn wel van \ntoepassing.\n6. Bezwaar en beroep\nAan de werknemer staat de weg van bezwaar en beroep open.\n7. Bezwaar\nIndien een werknemer bezwaar maakt tegen de indeling van de functie of de gevolgde \nprocedure maakt hij dit kenbaar bij zijn werkgever binnen 6 weken. In een gesprek tussen werknemer en werkgever wordt het bezwaar besproken en opgelost binnen 6 \nweken. De werkgever kan de licentiehouder of systeemhouder om advies vragen. Dit \nadvies zal met name betrekking hebben op de indeling van de functie met behulp van de Functieniveaumatrix.\nDe werkgever dient binnen 6 weken nadat de werknemer bezwaar heeft gemaakt \ntegen de indeling van zijn functie een definitieve schriftelijke en gemotiveerde beslissing te nemen. Tegen deze beslissing kan de werknemer in beroep gaan bij de \nBeroepscommissie. Beroep is eveneens mogelijk wanneer de werkgever niet of niet \nbinnen de gestelde termijn een beslissing op het bezwaar neemt. De beroepsprocedure is in artikel 38 vastgelegd.\n8. Systeemhouder en licentiehouder\nDe systeemhouder van de IFA-methode zijn Phillosophy – Beloningsmanagement en \nEVZ-organisatieadvies. De licentiehouder van de IFA-methode is de WOS. De WOS \nis alleen gemachtigd de IFA-methode toe te passen binnen de sector sport. De \nlicentiehouder draagt de kosten die verbonden zijn aan het operationeel houden van het systeem. Daaronder worden niet verstaan de kosten die verbonden zijn aan de \nwerkzaamheden van de beroepsprocedure."
  },
  {
    "page": 34,
    "ocr_used": false,
    "text": "34 | CAO Sport 2021Bijlage VII\nBijlage VII Overzicht functies verkorte onderbreking\nIn artikel 4 lid 3 sub f CAO Sport geregeld dat voor werknemers, die arbeid verrichten \ndat specifiek aan een seizoen gebonden is, bij opvolgende arbeidsovereenkomsten een verkorte onderbrekingsperiode geldt van meer dan drie maanden. Het betreft een limitatief aantal functies zoals in deze bijlage genoemd.\nKNHB\nZaalplanners\nDocenten\nKNHS\nWerknemers catering \nWerknemers beheer & stallen\nKNL TB\nTravelling coachesDocenten\nKNVB*\nDocenten\nWerknemers die werkzaam zijn voor een vertegenwoordigend teamWerknemers voetbalontwikkelingSupervisors VAR\nNEVOBO\nDocenten\nOpleiders\n* De vaststelling van de benamingen bij de KNVB is op onderstaande toelichting gebaseerd. \nDocenten\nHet betreft werknemers die actief zijn voor de KNVB-academie en als docent een bijdrage leveren aan een of meerdere cursussen.\nWerknemers die werkzaam zijn voor een vertegenwoordigend team\nHet betreft werknemers die als support staff op een of andere manier verbonden zijn aan \neen vertegenwoordigend team. Naast de nationale selecties betreft dit ook de staff van \nde Jeugdplan Nederland selecties. Deze teams komen slechts een aantal keer per seizoen bijeen en alleen in die periode verrichten deze personen werkzaamheden voor de KNVB. Denk hierbij aan koks, masseurs, fysiotherapeuten (dus niet zijnde de fysiotherapeuten \ndie bij de KNVB vast in dienst zijn), video-analisten, was medewerkers etc.\nWerknemers voetbalontwikkeling\nHet betreft werknemers die tijdens het voetbalseizoen verenigingen ondersteunen \nmet voetbalactiviteiten en themabijeenkomsten. De werkzaamheden vinden alleen plaats tijdens het voetbalseizoen omdat dit gekoppeld is aan de voetbalactiviteiten die voetbalverenigingen organiseren.\nSupervisors VAR\nHet betreft werknemers die werken op wedstrijddagen op het Replay Center. De \nwerknemers hebben een coördinerende taak als trouble shooter wanneer er een issue \nontstaat en zij zorgen ervoor dat de VAR’s (videoscheidsrechters) ongestoord kunnen werken. De werkzaamheden vinden dus alleen plaats tijdens het voetbalseizoen."
  },
  {
    "page": 35,
    "ocr_used": false,
    "text": "CAO Sport 2021 | 35Bijlage VIII\n Bijlage VIII   Overzicht maatwerkafspraken in de CAO Sport\nInleiding\nMedezeggenschap is een belangrijke voorwaarde om het sociaal beleid bij werkgevers gestalte te geven en om draagvlak onder de werknemers te creëren. De Wet op de \nondernemingsraden geeft de ondernemingsraad, personeelsvertegenwoordiging en \nde personeelsvergadering een aantal bevoegdheden en mogelijkheden op een groot \naantal terreinen. De ingezette decentralisatie van arbeidsvoorwaarden (maatwerk op \norganisatieniveau) vraagt om kundige en betrokken overlegpartners van de werkgever op organisatieniveau. Belangrijk is daarbij dat de medezeggenschapsorganen over passende faciliteiten beschikken om hun werk goed te kunnen doen. De cao kent meerdere vormen \nvan maatwerk.\n1. Minimumbepalingen\nArtikel 2 lid 2 CAO Sport bepaalt dat het mogelijk is om betere arbeidsvoorwaarden af te \nspreken dan die in deze cao zijn opgenomen.\n2. Afwijking in overleg met de medezeggenschap\nBij de volgende artikelen kunnen maatwerkafspraken worden gemaakt met de \nmedezeggenschap:\nArtikel 6  Nevenwerkzaamheden\nArtikel 12 Beloningssystematiek\nArtikel 13 Promotie en herwaardering\nArtikel 14 Waarneming\nArtikel 15 Meerkeuzesysteem arbeidsvoorwaarden\nArtikel 17  Overwerkregeling\nArtikel 24 lid 6 Regels en aanwijzingen in verband met ziekte \nArtikel 29 Jaarurensystematiek en werktijden\nArtikel 30 Vakantie\nArtikel 31 Feestdagen\nArtikel 33 Werving en selectie\nArtikel 34 Opleidingen\nArtikel 37  Arbeid en gezondheid\n3. De wet/cao biedt keuzevrijheid\nIn een aantal artikelen biedt de cao of de onderliggende wetgeving de mogelijkheid \nom maatwerkafspraken te maken. Denk hierbij aan het wel of niet opnemen van een proeftijd, de keuze voor de duur van een tijdelijk contract, de vormgeving een eigen \ngesprekscyclus (artikel 11) de reiskostenregeling (artikel 19) de regeling ongewenst \ngedrag (artikel 36) en de Thuiswerkregeling (artikel 48)."
  },
  {
    "page": 36,
    "ocr_used": false,
    "text": "36 | CAO Sport 2021Bijlage IX\nBijlage IX   T oelichtingen\nAlgemeen\nMedezeggenschap\nCao-partijen vinden goede medezeggenschap erg belangrijk. Alleen indien de werkgever de medezeggenschap goed heeft geregeld in de organisatie, heeft hij de mogelijkheid \nom bijvoorbeeld een ander beloningssysteem in te voeren dan de standaardregeling van \nartikel 12 lid 1. Cao-partijen gaan ervan uit dat de medezeggenschap goed is geregeld \nals werkgever en het medezeggenschapsorgaan elkaar erkennen en samenwerken om tot \ngoede afspraken te komen. Daarbij vinden ze het van belang dat de organisatie conform de Wet op de ondernemingsraden een medezeggenschapsorgaan heeft ingesteld en dit orgaan voldoende actief is. Een orgaan is voldoende actief als het regelmatig bijeenkomt \nvoor vergaderingen met de bestuurder in de zin van de Wet op de ondernemingsraden.\nTegelijkertijd kan er op een andere manier goede invulling aan de medezeggenschap worden gegeven, als draagvlak bij de werknemers, op welke wijze dan ook, is \ngegarandeerd en vastgelegd.\nStudies en overige afspraken \nGedurende de looptijd van de cao (2021) zullen sociale partners onderzoek doen naar \nde inzet van leeftijdsdagen in duurzaam inzetbaarheidsbudget met als voornemen in de nieuw af te sluiten cao over te kunnen gaan tot implementatie.\nHet onderzoek zal voornamelijk bestaan uit het kapitaliseren van de leeftijdsdagen door \nmiddel van het laten maken van een berekening, het inzichtelijk maken van de effecten van de omzetting en het in kaart brengen van de bestedingsdoelen.\nHet onderzoek en de uitwerking vindt plaats in een in omvang beperkte werkgroep be-  \nstaande uit een vertegenwoordiging van sociale partners. De werkgroep is verantwoorde-\nlijk voor onderzoek en het creëren van draagvlak onder zowel werkgevers als werknemers.\nDaarnaast zullen de onderwerpen interne mobiliteit en ontwikkeling van werknemers in de \nsector -zoals verwoord in artikel 47 en de toelichting daarbij- in 2021 op de agenda staan.\n \nToelichting artikelsgewijs per hoofdstuk:\nHoofdstuk II   Definities en bereik\nArtikel 1   Definities \nIndien een cao-bepaling op meerdere wijzen uitlegbaar is dan moet via interpretatie de \ninhoud en betekenis worden vastgesteld. Uitgangspunt daarbij is de grammaticale uitleg. Dit brengt met zich mee dat voor de uitleg van de cao-bepalingen, de bewoordingen daarvan, gelezen in het licht van de gehele cao, in eerste instantie van doorslaggevende betekenis zijn.\nIndien de bedoeling naar objectieve maatstaven volgt uit de cao-bepalingen en de \neventueel daarbij behorende schriftelijke toelichting (en dus voor de individuele werkne- \nmers en werkgevers die niet bij de totstandkoming van de overeenkomst betrokken zijn \ngeweest kenbaar is), kan ook daaraan bij de uitleg betekenis worden toegekend."
  },
  {
    "page": 37,
    "ocr_used": false,
    "text": "CAO Sport 2021 | 37Bijlage IX\nBrengt de toelichting verplichtingen met zich mee die niet staan in de CAO Sport zelf, \ndan zijn deze niet bindend voor partijen.\nIn deze cao wordt de werknemer aangeduid met ‘hij’; hier kan ook ‘zij’ worden gelezen.Let op\nOnder de definitie van sporter wordt niet verstaan de sporter met een fictieve dienstbetrekking. \nNb. Onder scheidsrechters betaald voetbal vallen de scheidsrechters in dienst bij \nde KNVB. Deze scheidsrechters vallen niet onder de CAO Sport. De afspraken over \nscheidsrechters zijn dus niet op hen van toepassing.\nArtikel 2   Bereik van de cao\nDe CAO Sport is een overeenkomst tussen de WOS en de vakbonden. De bepalingen in de cao die de arbeidsvoorwaarden regelen, maken automatisch en verplicht deel uit van de individuele arbeidsovereenkomst van de werknemer die onder de werkingssfeer van de \nCAO Sport valt. \nMinimum cao \nDe arbeidsvoorwaarden geregeld in de CAO Sport zijn minimumvoorwaarden. Een \nafspraak in een individuele arbeidsovereenkomst/personeelshandboek die voor een werknemer gunstiger is dan de betreffende cao-bepaling is toegestaan. Dit noemen we \nhet gunstigheidsbeginsel. Een arbeidsvoorwaarde die in negatieve zin afwijkt van de CAO \nSport, is nietig, oftewel, deze geldt niet.\nOngebonden werkgevers kunnen zich vrijwillig aansluiten bij de CAO Sport. \nMeer informatie hierover is te vinden op www.sportwerkgever.nl.\nHoofdstuk III   Contracten\nArtikel 3   De arbeidsovereenkomst\nVolgens de wet is de werkgever verplicht om de werknemer een schriftelijk document, \nzoals een arbeidsovereenkomst of een aanstellingsbrief, te geven met ten minste de \nvolgende gegevens:• naam van partijen;\n• de woonplaats en standplaats (de plaats of plaatsen waar de arbeid gewoonlijk wordt verricht);\n• de datum van indiensttreding;\n• de functie van de werknemer bij de start van het dienstverband;\n• de aanduiding ‘voltijd dienstverband’, indien de functie fulltime wordt uitgeoefend, dan wel de afgesproken arbeidsduur van de werknemer als hij parttime in dienst treedt;\n• de duur van de overeenkomst (bepaalde of onbepaalde tijd);\n• het recht op vakantie of de manier waarop dit recht wordt berekend;\n• het maandsalaris en de termijn van uitbetaling;\n• of de werknemer gaat deelnemen aan een pensioenregeling;\n• de toepasselijke collectieve arbeidsovereenkomst (in dit geval de CAO Sport)."
  },
  {
    "page": 38,
    "ocr_used": false,
    "text": "38 | CAO Sport 2021Bijlage IX\nAan voorgaande moet conform de CAO Sport worden toegevoegd:\n• welke van de in artikel 4 lid 1 van deze cao genoemde dienstverbanden van toepassing is;\n• de salarisschaal waarin de functie is ingedeeld.\nOok kan worden opgenomen:• een proeftijd als deze wordt afgesproken;\n• eventuele bijzondere en/of van deze cao afwijkende voorwaarden die op het \ndienstverband van toepassing zijn.\nDe gegevens moeten worden verstrekt binnen een maand na indiensttreding van de \nwerknemer.\nEnkele modelarbeidsovereenkomsten zijn te vinden op www.sportwerkgever.nl.\nArtikel 4   Soorten arbeidsovereenkomsten en verlengingen\nHoofdregel opvolgende contracten (lid 2)De werkgever kan met een werknemer maximaal drie elkaar opvolgende contracten \nvoor bepaalde tijd aangaan zonder dat er een contract voor onbepaalde tijd ontstaat, \nmits de totale duur niet meer dan 36 maanden bedraagt. Bij het aangaan van de vierde overeenkomst of bij overschrijding van de 36 maanden ontstaat automatisch een \narbeidsovereenkomst voor onbepaalde tijd. Een nieuwe keten start nadat tussen het \neinde van de laatste arbeidsovereenkomst en de nieuw af te sluiten arbeidsovereenkomst een periode heeft gezeten van meer dan zes maanden. \nAfwijkingen van de hoofdregel\nDe CAO Sport kent afwijkende bepalingen voor verschillende functies:\nSub a: bondstrainers en technisch directeuren\nCao-partijen hebben ten aanzien van verlengde/aansluitende arbeidsovereenkomsten een aparte rechtspositie gecreëerd voor bondstrainers en technisch directeuren.De werkgever kan met deze werknemers onbeperkt contracten voor bepaalde tijd \novereenkomen zonder dat een contract voor bepaalde tijd ontstaat. Voorwaarde is dat er \ngéén tussentijds opzegbeding in de arbeidsovereenkomst is opgenomen.\nLet op\nDe regels omtrent de transitievergoeding blijven onverkort van toepassing.\nMet ingang van de WWZ in 2015 kunnen cao-partijen enkel met instemming van de \nminister van Sociale Zaken en Werkgelegenheid overeenkomen dat een onbeperkt \naantal arbeidsovereenkomsten voor bepaalde tijd kunnen worden overeengekomen. \nCao-partijen hebben hiertoe een verzoek bij de minister ingediend. De minister \nheeft met dit verzoek ingestemd. De minister stelt in de ministeriële regeling (staatscourant 2015, nr. 17972) dat, zonder de mogelijkheid van een onbeperkt gebruik van arbeidsovereenkomsten voor bepaalde tijd, nationale sportbonden onvoldoende \nzekerheid hebben over het behoud van een bondstrainer of een technisch directeur die \nbepalend zijn als het gaat om de vormgeving en uitvoering van het technisch beleid."
  },
  {
    "page": 39,
    "ocr_used": false,
    "text": "CAO Sport 2021 | 39Bijlage IX\nHet voortijdig kunnen opzeggen van de arbeidsovereenkomst zal niet alleen negatieve \ngevolgen hebben voor de sportieve continuïteit, maar tevens tot ernstige financiële schade kunnen leiden.\nCao-partijen handhaven de afwijkende ketenbepalingen voor arbeidsovereenkomsten \nvoor bepaalde tijd met bondstrainers en technisch directeuren. In de \narbeidsovereenkomst mag dan géén tussentijds opzegbeding opgenomen worden.Gebeurt dit wel dan is artikel 4 lid 3 sub a niet van toepassing.\nSub b: Projectmedewerkers\nOnder strikte voorwaarden kan per cao afgeweken worden van het maximale aantal contracten en de maximale duur van de ketenregeling. Het aantal contracten mag op \ngrond van de huidige wetgeving ten hoogste gesteld worden op zes in een periode \nvan vier jaar. De ‘intrinsieke aard’ van de functie moet dit met zich brengen, waarbij het niet mag gaan om de normale schommelingen in de bedrijfsvoering als gevolg van economische omstandigheden. Het moet voortvloeien uit de aard van de bedrijfsvoering. \nHierbij wordt gedoeld op de wijze waarop het ‘productieproces‘ is ingericht, bijvoorbeeld \nten aanzien van de wijze waarop de werkzaamheden worden gefinancierd. Het betreft afgeronde werkzaamheden die noodzakelijkerwijs met zich brengen dat zij projectmatig \nworden gefinancierd.\nDeze onderbouwing sluit naadloos aan bij de oorspronkelijke argumentatie \nvan cao-partijen om met een projectmedewerker een hoger maximum aantal \narbeidsovereenkomsten en een ruimere maximale duur overeen te kunnen komen. Het is de aard van de bedrijfsvoering die met zich brengt dat een ruimere ketenbepaling noodzakelijk is. De sport kent veel (maatschappelijke) projecten die een maximale \nlooptijd hebben van vier jaar. Daarnaast kent de sportsector vierjarige Olympische cycli \nen vierjarige cycli rondom wereldkampioenschappen en Europese kampioenschappen. Veel projectaanstellingen in de sector zijn gebaseerd op deze cycli en worden \nprojectmatig gefinancierd, vandaar dat cao-partijen hebben gekozen voor maximaal vier \narbeidsovereenkomsten in vier jaar. Belangrijk is dat de werkzaamheden, gekoppeld aan een tijdelijk project, zeer nauwkeurig in de arbeidsovereenkomst worden omschreven. De tijdelijke aard van de werkzaamheden moet ook duidelijk worden omschreven.\nLet op\nDe regels omtrent transitievergoeding blijven onverkort van toepassing.\nSub c: AOW-gerechtigden\nRekening houdend met de bijzondere positie van AOW-gerechtigde werknemers heeft het kabinet onder andere maatregelen genomen om het voor werkgevers aantrekkelijker te \nmaken om AOW-gerechtigde werknemers in dienst te nemen en te houden, waaronder:\n• de verruiming van de wettelijke ketenbepaling;\n• de lengte van de opzegtermijn van één maand;\n• de werkgever heeft géén ontslagvergunning nodig;\n• de werkgever hoeft géén transitievergoeding te betalen.\nLet op De aanzegtermijn is wél van toepassing.\nZie ook voor overige maatregelen artikel 5 en artikel 24 CAO Sport."
  },
  {
    "page": 40,
    "ocr_used": false,
    "text": "40 | CAO Sport 2021Bijlage IX\nSub d: Sporters\nDe uitzondering betreft betaalde sporters die in dienst zijn bij een sportbond. Indien je een club of team wil ontwikkelen, dan heb je tijd en kwaliteit nodig. De beste \nmoet kunnen spelen en dat betekent dat de bond in voorkomende gevallen afscheid \nmoet kunnen nemen van een speler. Ook kan de chemie, buiten toedoen van de bond, \nverdwijnen. Daarnaast komt de uitzondering de professionaliteit en sportmentaliteit ten \ngoede. Het stimuleert sporters op hun hoogst mogelijke niveau te presteren.\nSub e: Scheidsrechters\nVoor scheidsrechters geldt dat zowel werkgevers als scheidsrechters geen arbeidsovereenkomst voor onbepaalde tijd beogen of wensen. De ketenbepaling sluit niet aan bij de werkelijkheid van de scheidsrechters actief in de hoogste klasse.\nAls tevens sprake is van seizoensarbeid dan wordt de keten onderbroken als er drie \nmaanden of meer tussen twee arbeidsovereenkomsten zit. Sociale partners zijn dit overeengekomen nu in de praktijk bleek dat er scheidsrechterpoules werden ingericht \nwaarbij de poules om en om iets meer dan 6 maanden niet werden ingezet. Zowel \nwerkgevers als werknemers hebben behoefte aan deze bepaling.\nLet op\nScheidsrechters betaald voetbal vallen niet onder de CAO Sport. De afspraken over descheidsrechters zijn dus niet op hen van toepassing. Zie ook de toelichting onder artikel 1.\nSub f: Overzicht functies verkorte onderbreking\nSociale partners zijn een lijst met functies overeengekomen die is opgenomen inbijlage VII van de cao.\nIn lid 4 van artikel 4 is de oproeptermijn voor werknemers met een oproepcontract \nverkort. Dit betekent automatisch dat de werkgever bij het intrekken van de oproep ook \ngebruik kan maken van de verkorte termijn.\nLet op\nEen arbeidsovereenkomst voor bepaalde tijd kan voor een langere duur dan 24 maanden\nworden afgesproken. Zolang deze arbeidsovereenkomst geen onderdeel uitmaakt van een \nreeks of keten van elkaar opvolgende arbeidsovereenkomsten is geen sprake van een contract \nvoor onbepaalde tijd. Na het verstrijken van de afgesproken (langere) looptijd eindigt\ndeze arbeidsovereenkomst automatisch zonder dat daarvoor opzegging is vereist. Wel is de werkgever op grond van artikel 7:668 BW verplicht om uiterlijk een maand voordat een arbeidsovereenkomst voor bepaalde tijd eindigt schriftelijk aan de werknemer mee te delen of de arbeidsovereenkomst wordt voortgezet en zo ja, onder welke voorwaarden.\nDe regels met betrekking tot de transitievergoeding zijn van toepassing.Artikel 5   Beëindiging arbeidsovereenkomst\nEr is een verschil in het beëindigen van een arbeidsovereenkomst voor onbepaalde en bepaalde tijd.\nEinde arbeidsovereenkomst onbepaalde tijd\nEen arbeidsovereenkomst voor onbepaalde tijd kan op verschillende manieren worden \nbeëindigd. De belangrijkste methoden, die door beide partijen kunnen worden toegepast,"
  },
  {
    "page": 41,
    "ocr_used": false,
    "text": "CAO Sport 2021 | 41Bijlage IX\nzijn opzegging, ontbinding en beëindiging met wederzijds goedvinden.\nDe werkgever kan de arbeidsovereenkomst met een werknemer rechtsgeldig opzeggen \ntegen of na de dag waarop de werknemer de AOW-gerechtigde leeftijd heeft bereikt. \nEen werkgever kan één keer een beroep doen op het bereiken of bereikt hebben van \nde AOW-gerechtigde leeftijd als ontslaggrond, zonder dat UWV toestemming moet \nworden gevraagd of ontbinding bij de kantonrechter moet worden gevraagd. Dit beroep is niet beperkt tot een bepaald moment. Werkt de werknemer na het bereiken van de \nAOW-gerechtigde leeftijd nog een periode door, dan kan de werkgever op ieder moment \nopzeggen. Dit is niet het geval als de werknemer in dienst treedt als hij de AOW- gerechtigde leeftijd heeft bereikt.\nEinde arbeidsovereenkomst bepaalde tijd\nEen arbeidsovereenkomst voor bepaalde tijd eindigt automatisch aan het einde van de overeengekomen periode.\nAanzegtermijn\nDe werkgever moet aan de werknemer uiterlijk 1 maand voor het einde van de arbeids-overeenkomst voor bepaalde tijd schriftelijk laten weten of de arbeidsovereenkomst al \ndan niet wordt voortgezet. Neemt de werkgever deze aanzegtermijn niet in acht dan \nmoet hij aan de werknemer een vergoeding betalen gelijk aan het loon over de periode dat de werkgever te laat is met het aanzeggen. De aanzegtermijn is verplicht voor alle \narbeidsovereenkomsten voor bepaalde tijd met een contractduur van tenminste zes \nmaanden. Indien er geen einddatum in de arbeidsovereenkomst is opgenomen (bijvoor-beeld bij een project) geldt géén aanzegtermijn.\nTransitievergoeding\nDe werkgever die het initiatief neemt om een arbeidsovereenkomst te beëindigen is een transitievergoeding verschuldigd aan de werknemer vanaf het moment van \nindiensttreding.\nGéén transitievergoeding is verschuldigd aan de werknemer die de AOW-gerechtigde leeftijd heeft bereikt.\nArtikel 6   Nevenwerkzaamheden\nSportorganisaties hebben soms te maken met werknemers die nevenfuncties (waaronder \nbestuursfuncties) vervullen bij andere werkgevers of sportverenigingen. Sociale partners \nvinden het van belang dat werknemers in de sport maatschappelijk actief zijn en binnen en/of buiten de sport (vrijwilligers)werk verrichten. Tegelijkertijd kunnen nevenfuncties werkgevers en werknemers in een belangenconflict brengen. Daarom zijn afspraken hierover tussen werkgever en werknemer gewenst.\nIn artikel 6 lid 1 is de bepaling opgenomen dat de werknemer voor het aannemen of \nuitbreiden van betaalde nevenfuncties schriftelijk toestemming dient te vragen aan de\nwerkgever. Hieruit kan een verbod tot het verrichten van nevenwerkzaamheden voortvloeien.Er is sprake van betaalde nevenwerkzaamheden als de ontvangen vergoeding hoger is \ndan de onkosten die worden gemaakt.\nBij het voornemen van onbetaalde nevenfuncties binnen de sector sport dient de \nwerknemer zijn werkgever daarvan schriftelijk te informeren. De werkgever kan de"
  },
  {
    "page": 42,
    "ocr_used": false,
    "text": "42 | CAO Sport 2021Bijlage IX\nwerknemer hierna binnen een maand na verzending van de bedoelde kennisgeving \nverbieden de nevenfunctie te vervullen. De werkgever zal zijn verbod deugdelijk moeten motiveren. Indien de werknemer een onbetaalde nevenfunctie buiten de sport vervult of \ngaat vervullen, die strijdig is met/schadelijk is voor de vervulling van de functie van de \nwerknemer en/of het organisatiebelang, dan kan de werkgever de vervulling daarvan ook \nverbieden.\nArtikel 7   Schorsing\nEen schorsing is een disciplinaire maatregel waarbij de werkgever de werknemer \ntijdelijk verbiedt zijn werkzaamheden te verrichten. Schorsing is slechts in uitzonderlijke gevallen toegestaan.\nUit de rechtspraak blijkt dat een schorsing een omstandigheid is die voor risico van \nde werkgever komt. Vandaar dat de werkgever ook tijdens een schorsing verplicht is het loon van de geschorste werknemer door te betalen. Dat is zelfs het geval als de werkgever gegronde redenen heeft om de werknemer te schorsen en de schorsing aan de \nwerknemer te wijten is.\nArtikel 8   Non-actiefstelling\nDe begrippen op non-actief stelling en schorsing worden in de praktijk regelmatig \ndoor elkaar gebruikt. Op non-actief stelling wordt gebruikt voor een schorsing die niet bedoeld is als een disciplinaire maatregel. Dit komt bijvoorbeeld voor in afwachting van \neen ontslagvergunning bij een reorganisatie of bij disfunctioneren. Op non-actiefstelling \nis een ingrijpende maatregel en is alleen gerechtvaardigd wanneer van de werkgever in redelijkheid niet meer verlangd kan worden om de werknemer toe te laten tot de organisatie en de werkzaamheden. Non-actiefstelling is slechts in uitzonderlijke gevallen \ntoegestaan.\nDe werkgever en werknemer kunnen onderling afspraken maken indien er sprake is van \neen andere wijze van beëindigen van de arbeidsovereenkomst dan genoemd in artikel 8 \nlid 3.\nUit de rechtspraak blijkt dat een op non-actiefstelling een omstandigheid is die voor \nrisico van de werkgever komt, zodat de werkgever tijdens een op non-actiefstelling \nverplicht is om het loon van de werknemer door te betalen. Dat is zelfs het geval als de \nwerkgever gegronde redenen heeft om de werknemer op non-actief te stellen en de op \nnon-actiefstelling aan de werknemer te wijten is.\nLet op\nDe non-actief stelling kan niet worden gebruik als strafmaatregel.\nDe werknemer die het niet eens is met de op non-actiefstelling kan, na intern overleg \nen bezwaar, gebruik maken van de beroepsprocedure zoals opgenomen in bijlage III van \ndeze cao."
  },
  {
    "page": 43,
    "ocr_used": false,
    "text": "CAO Sport 2021 | 43Bijlage IX\nHoofdstuk IV   Inkomen en vergoedingen\nArtikel 9   Functiewaardering\nFunctiewaardering is het volgens een bepaalde methodiek wegen en vervolgens \nnaar zwaarte rangschikken van functies. Er bestaan verschillende methoden voor functiewaardering. Onderdeel van de CAO Sport maakt uit de Integrale Functie Analysemethode (IFA) en de Functieniveaumatrix (FNM).\nAfspraken over het functiewaarderingssysteem staan beschreven in bijlage VI van de \nCAO Sport.\nHet belangrijkste doel van een functiewaardering is de onderlinge rangorde \ntussen functies vast te stellen en de verschillen in beloning van verschillende functies te legitimeren. De functiewaardering vindt plaats aan de hand van door \ncao-partijen vastgestelde referentiefuncties. Op basis van de referentiefuncties is \nde Functieniveaumatrix (FNM) ontwikkeld. De werkgever deelt de functies in met behulp van deze matrix. De werkgever kan de WOS vragen een second opinion op de \nfunctiewaardering uit te voeren. Daarnaast blijft de mogelijkheid bestaan de functie te \n(laten) waarderen met de IFA-methode.\nMeer informatie is te vinden op www.sportwerkgever.nl.\nArtikel 10   Indeling en inpassing in schalen\nDe salarisschalen zijn opgenomen in bijlage I en II van deze cao. \nDe werkgever kan de werknemer voor de periode van 1 jaar indelen in een naastliggende \nlagere schaal indien de werknemer aantoonbaar nog niet aan de vereisten van de functie voldoet. Hiervan kan bijvoorbeeld sprake zijn als de werknemer nog een bepaald diploma \nmoet halen of als de werknemer nog onvoldoende werkervaring voor de betreffende \nfunctie heeft.\nArtikel 11   Functioneren en/of beoordelen\nVoor werknemers is het van belang dat hun prestaties gezien en beoordeeld worden. Voor de werkgever is het goed om van de werknemer te horen hoe de kwaliteit en de \nprestaties van de leidinggevende en de onderneming worden beoordeeld. De cyclus \nvan plannings-, evaluatie- (of functionerings-) en beoordelingsgesprekken is hiervoor een goed hulpmiddel. Elke organisatie kiest een eigen aanpak, frequentie en inhoud. \nHet verdient aanbeveling hierbij een frequentie van tenminste twee keer per jaar te \nhanteren.\nIn het gesprek met de werknemer is het ook van belang dat tussen de werkgever en de \nwerknemer afspraken worden gemaakt over de inzetbaarheid van de werknemer en zijn \nvitaliteit. Daarnaast verdient ook het voeren van informele gesprekken aanbeveling.\nGesprekscyclus\nIn zijn algemeenheid draagt een goede gesprekscyclus bij aan een efficiënte organisatie en aan zorgvuldig personeelsbeleid met betrekking tot belonen, opleidingen en \nmobiliteit. Het is raadzaam de gesprekken schriftelijk vast te leggen en deze verslagen \ndoor zowel werkgever als werknemer te laten ondertekenen. Het opbouwen van een"
  },
  {
    "page": 44,
    "ocr_used": false,
    "text": "44 | CAO Sport 2021Bijlage IX\npersoneelsdossier geeft blijk van goed werkgeverschap. Niet alleen leveren gesprekken \nduidelijkheid op voor de werknemer zelf, de cyclus zelf is ook belangrijke instrument voor de werkgever om werknemers te horen, te begeleiden en waar nodig bij te sturen. \nBovendien biedt de cyclus momenten om afspraken te maken over de toekomst van de \nwerknemer bij de organisatie en zijn loopbaanpad.\nOm de objectiviteit te bevorderen is het wenselijk voor de gehele organisatie dezelfde \nuitgangspunten en normen te hanteren bij de gesprekscyclus.\nArtikel 12   Beoordelingssystematiek\nLid 1 regelt de standaard periodieke beloning voor de werknemer en in lid 2 worden twee mogelijkheden gegeven om van deze standaardbeloning af te wijken.\nNu de CAO Sport een minimum cao is, waarvan positief kan worden afgeweken ten \naanzien van de werknemer, staat het de werkgever vrij om bij zeer goed functioneren (boven de norm) van de werknemer naast de vaste periodiek van lid 1 een extra beloning \ntoe te kennen. De werkgever kan aan deze aanvullende beloning een eigen invulling \ngeven. Het is raadzaam de eenmalige reden van de aanvullende beloning schriftelijk vast te leggen. Dit voorkomt mogelijke precedentwerking.\nLid 2 bepaalt dat de werkgever met instemming van de medezeggenschap mag afwijken \nvan het vaste periodieke beloningssysteem van artikel 12 lid 1. De werkgever heeft dus \nde keuze uit drie beloningssystemen:\n• vaste periodieke beloning;\n• prestatiegerichte beloning;\n• een eigen systeem.\nVereist is dat cao-partijen bij een afwijking conform lid 2 sub b (eigen systeem) schriftelijk worden geïnformeerd. Deze melding kan worden gedaan aan de WOS die de \nmelding zal doorgeven aan de andere cao-partijen.\nBeloningssysteem\nNaast goed geregelde medezeggenschap moet een organisatie die een afwijkend \nbeloningssysteem wil invoeren beschikken over een beoordelingssysteem dat aan \nalgemeen geaccepteerde maatstaven voldoet. Cao-partijen gaan ervan uit dat een \nbeoordelingssysteem hieraan voldoet indien sprake is van een cyclus van minimaal \neen plannings- en een beoordelingsgesprek waarbij eenduidige, objectieve en dezelfde uitgangspunten worden gehanteerd voor alle werknemers.\nArtikel 13   Promotie en herwaardering\nAls de werknemer met een verhoging van 3,5% niet de hoogte van het aanvangssalaris \nvan de eerstvolgende hogere schaal bereikt, ontvangt hij toch het aanvangssalaris van \nde hogere salarisschaal. In dat geval is sprake van een verhoging van méér dan 3,5%.\nArtikel 14   Waarneming\nDe verhogingen van het salaris bij waarneming op grond van sub a en b van artikel 14 \ngelden alleen gedurende de feitelijke waarneming. Een tijdelijke verhoging van het \nsalaris vanwege waarneming vangt dus aan op de dag waarop de waarneming begint, en eindigt na afloop van de dag waarop de waarneming eindigt. De tijdelijke verhoging van \nhet salaris wordt tegelijk met het reguliere salaris uitbetaald en wordt berekend naar"
  },
  {
    "page": 45,
    "ocr_used": false,
    "text": "CAO Sport 2021 | 45Bijlage IX\nrato van het aantal dagen dat de werknemer gedurende de betreffende periode heeft \nwaargenomen.\nSub a geldt voor de situatie waarin gedurende een periode langer dan zes weken wordt \nwaargenomen. Sub b geldt voor de situatie waarin gedurende een periode langer dan zes \nmaanden wordt waargenomen. Cao-partijen vinden het wenselijk om bij een dergelijk \nlange waarneming de waarnemende werknemer in te schalen in de schaal horende bij de functie die wordt waargenomen. Dat kan de werknemer voordeel opleveren, bijvoorbeeld \nals een waarneming duurt tot na 1 januari van enig jaar.\nArtikel 15   Meerkeuzesysteem arbeidsvoorwaarden\nHet meerkeuzesysteem arbeidsvoorwaarden biedt de werknemer de mogelijkheid keuzes \nte maken met betrekking tot de samenstelling van zijn arbeidsvoorwaardenpakket door \nuitruil van arbeidsvoorwaarden (bronnen) voor bepaalde doelen voor de duur van een ruiljaar. Wordt een bron ingewisseld voor een doel? Dan moeten de waarde van de bron en van het doel gelijk zijn. De werkgever is op verzoek van de werknemer verplicht aan \neen uitruil mee te werken. Echter, werkgevers en werknemers krijgen vrijheid bij het \ninrichten van een meerkeuzesysteem arbeidsvoorwaarden in hun organisaties. Daarmee wordt bereikt dat men in overleg kan kiezen voor de het best bij de organisaties en de \ndaar werkzame werknemers passende aanvullende arbeidsvoorwaarden.\nVakantietoeslag, bovenwettelijke vakantie-uren en leeftijdsuren kunnen bijvoorbeeld worden \ningezet als bron. Een doel kan zijn een fietsregeling, vakbondscontributie of vrije tijd.\nMeer informatie is te vinden op www.sportwerkgever.nl.\nOnder de werkkostenregeling biedt het ruilsysteem – mits eventuele niet-vrijgestelde \ndoelen qua omvang passen binnen de zogenaamde forfaitaire ruimte – aan werkgevers en werknemers dezelfde fiscale voordelen als voor invoering van de \nwerkkostenregeling. Wordt de forfaitaire ruimte echter overschreden, dan betaalt de \nwerkgever over het meerdere 80% eindheffing. Door het systeem vrij te geven, maar wel de mogelijkheid toe te kennen om het gebruik van regelingen te maximeren, kunnen werkgevers en werknemers optimaal profiteren van de voordelen die het ruilsysteem \narbeidsvoorwaarden te bieden heeft binnen de voor die organisatie resterende ruimte \nin de forfaitaire ruimte. Doordat voor de vergoedingen die als eindheffingsbestanddeel \nin de forfaitaire ruimte vallen geen aanvullende fiscale voorwaarden gelden, is hier \nsprake van een vrij speelveld waarbij de arbeidsvoorwaarden – interactief – op maat gemaakt kunnen worden; op initiatief van de werkgever of van de werknemers/ medezeggenschap. Het is niet zo dat er geen enkele fiscale voorwaarde meer geldt onder de werkkostenregeling. Er moet worden gelet op de gebruikelijkheidstoets, zie ook \nhieronder. Het onder de vrije ruimte brengen van loonbestanddelen tot\n€ 2.400,- per werknemer per jaar wordt geacht gebruikelijk te zijn. De onderlinge \nverantwoordelijkheden tussen werkgevers en de medezeggenschap wordt hier \ngereguleerd door de bepalingen in de Wet op de ondernemingsraden.\nNoodzakelijkheidscriterium\nEen meerkeuzesysteem voor vergoedingen voor gereedschappen, computers, mobiele\ncommunicatiemiddelen en dergelijke apparatuur is niet mogelijk, omdat niet wordt voldaan aan het noodzakelijkheidscriterium. Immers, noodzakelijkheid vereist geen eigen \nbijdrage van de werknemer."
  },
  {
    "page": 46,
    "ocr_used": false,
    "text": "46 | CAO Sport 2021Bijlage IX\nGebruikelijkheidstoets\nBij het aanwijzen van vergoedingen, verstrekkingen en terbeschikkingstellingen als eindheffingsloon (bijvoorbeeld door ze in uw administratie op te nemen als \neindheffingsloon) mogen die vergoedingen, verstrekkingen en terbeschikkingstellingen \nniet meer dan 30% afwijken van wat in vergelijkbare omstandigheden gebruikelijk is. Dit \nnoemen we de gebruikelijkheidstoets. Het moet dus gebruikelijk zijn dat de werknemer \nvergoedingen, verstrekkingen of terbeschikkingstellingen van een bepaalde omvang belastingvrij krijgt en dat de werkgever de loonbelasting/premie volksverzekeringen via \nde eindheffing voor zijn rekening neemt.\nVergoedingen, verstrekkingen of terbeschikkingstellingen van maximaal € 2.400,- per \npersoon per jaar worden beschouwd als gebruikelijk. De afwijking van 30% geldt niet \nvoor dit bedrag.\nArtikel 16   Salarissen\nMet de (structurele) eindejaarsuitkering beogen sociale partners stapsgewijs toe te \ngroeien naar een dertiende maand. Het percentage van het jaarsalaris (0,6%) komt voort \nuit een opbouw van 0,3% per jaar vanaf 2019 (2019: 0,3%, 2020: 0,6%). In 2021 is het percentages hetzelfde gebleven als in 2020. De peildatum voor het bepalen van de \nomvang van het dienstverband is 1 december van het betreffende kalenderjaar.\nArtikel 17   Overwerkregeling\nDe hoofdregel bij overwerk is compensatie in tijd. Werkgever en werknemer moeten daar \nzelf afspraken over maken.\nIn de volgende gevallen is sprake van structureel overwerk:\n1. Als werkgever werkt mét de jaarurensystematiek zoals bedoeld in artikel 17 lid 5: Aan \nhet einde van het kalenderjaar wordt bepaald of sprake is van overwerk. Om vast te stellen of sprake is van een structureel karakter moet aan de volgende voorwaarden \nworden voldaan:\na. de uren kunnen niet binnen het eerste kwartaal van het volgende kalenderjaar (volledig) worden gecompenseerd in verband met bedrijfsomstandigheden; en\nb. de nog niet gecompenseerde overwerkuren bedragen na het eerste kwartaal als \nbedoeld onder sub a minimaal meer dan 20% van de jaaruren die werknemer \nmoet werken op basis van zijn dienstverband.\n2. Als werkgever niet werkt met de jaaruren systematiek:\n Er wordt aangesloten bij het wettelijke rechtsvermoeden van arbeidsomvang.\nIn artikel 17 lid 8 is een uitzondering opgenomen om recht te doen aan flexibele arbeidsrelaties, waarbij het aantal uren in overleg tussen werkgever en werknemer wisselt. \nIn het geval werkgever en werknemer met elkaar afspraken maken over flexibiliteit in uren, \nis er geen sprake van overwerk en worden alle uren normaal uitbetaald.\nArtikel 18   Vakantietoeslag\nIndien de organisatie gebruik maakt van het Persoonlijk Keuzebudget dan kan de werknemer in voorkomende gevallen zelf kiezen of hij zijn vakantiegeld in december of \nmei laat uitbetalen.\n De bedragen in lid 2 zijn tot stand gekomen door 8% te nemen van 12 maal het \nmaximumsalaris van schaal 2."
  },
  {
    "page": 47,
    "ocr_used": false,
    "text": "CAO Sport 2021 | 47Bijlage IX\nArtikel 19   Reiskostenregeling\nVoorbeeldEen werknemer werkt drie dagen per week. De enkele reisafstand woon-werk is 15 km. De \nvergoeding voor de heen- en terugreis samen bedraagt dan conform de staffel € 61,- per maand.\nDe werkgever mag voor de werkelijke dagen en afstanden waarvoor de werknemer \nzakelijk reist een vervoerskaart onbelast vergoeden of verstrekken. Vergoedt of verstrekt de werkgever een maand- of jaarkaart, dan kan hij de ‘hogere’ waarde daarvan aan het \nforfait van de werkkostenregeling toewijzen.\nBijvoorbeeld\nIndien de werkgever een openbaar vervoerskaart vergoedt of verstrekt mag het deel van \nde vergoeding dat ziet op het aantal dagen waarop de werknemer ‘zakelijk reist’ onbelast \nworden toegekend. Er staan twee wegen ter beschikking namelijk:\nNacalculatie\nOp basis van nacalculatie wordt de waarde van de ritten bepaald (binnen 1 maand \nna afloop van de abonnementsperiode). Als de waarde van de ritten lager is dan de vergoeding, dan wordt het verschil verhaald of wordt het aangewezen als \neindheffingsbestanddeel. Als de waarde van de ritten hoger is dan de vergoeding dan \nwordt de gerichte vrijstelling toegepast.\nKosten aannemelijk maken\nOver een bepaalde periode wordt aangetoond dat de kosten van de zakelijke reizen overeenkomen met de kosten van het abonnement. Dit wordt geëxtrapoleerd naar een volledige duur van het abonnement.\nVergoeden op declaratiebasis\nDe werkgever kan de reiskosten woon-werk achteraf op declaratiebasis vergoeden met \n(ten hoogste) de fiscaal vastgestelde maximale onbelaste vergoeding per kilometer/ \nde daadwerkelijke kosten als de werknemer reist met het openbaar vervoer op basis van het goedkoopste tarief. \nArtikel 20   Verhuiskostenregeling\nDe werkgever kan voor verhuiskosten een belastingvrije vergoeding betalen als de \nverhuizing verband houdt met de dienstbetrekking. Voldoende verband met de dienst-\nbetrekking is in ieder geval aanwezig als aan de volgende 2 voorwaarden is voldaan:• de werknemer verhuist binnen 2 jaar na aanvaarding van een nieuwe dienstbetrekking of na overplaatsing;\n en\n• de werknemer woont meer dan 25 kilometer van het werk en verhuist, waardoor de \nafstand tussen zijn nieuwe woning en zijn werk ten minste 60% minder wordt.\nIndien de verhuizing van de werknemer verband houdt met het werk, kan de werkgever op grond van de CAO Sport de kosten belastingvrij vergoeden tot ten hoogste € 7.750,-. Daarnaast is een belastingvrije vergoeding mogelijk voor de kosten van het overbrengen \nvan de inboedel. Het meerdere wordt uitbetaald onder inhouding van de verschuldigde \nheffingen (netto is minder).\nDe vergoedingen in dit artikel zijn netto vergoedingen, tenzij anders aangegeven."
  },
  {
    "page": 48,
    "ocr_used": false,
    "text": "48 | CAO Sport 2021Bijlage IX\nArtikel 21   Dienstjubileumregeling\nVolgens de fiscale wet- en regelgeving is een eenmalige uitkering of verstrekking na het bereiken van een diensttijd van de werknemer van ten minste 25 jaar of tenminste 40 jaar, \nvrijgesteld tot maximaal het fiscale brutoloon over een maand (inclusief vakantiegeld).\nDe uitkering bij het 10-jarig dienstjubileum is niet vrijgesteld en moet belast worden. De \nuitkering bij het 40-jarig dienstjubileum is hoger dan bruto maandsalaris. Het deel boven het bruto maandsalaris (50%) is niet vrijgesteld en moet belast worden. Ook is het belang-\nrijk dat de uitkering pas wordt uitbetaald na afloop van de maand waarin het jubileum viel.\nMeer informatie is te vinden op de website van de belastingdienst.\nArtikel 22   T egemoetkoming in de ziektekosten\nEr is een aantal inhoudelijke componenten gekoppeld aan de tegemoetkoming in de aanvullende ziektekostenverzekering met als doel werknemers te stimuleren te kiezen voor een aanvullend pakket. Dit aanvullende pakket bevordert een sportief, vitaal en een \ngezonde leefstijl, passend bij de sport- en beweegsector.\nDe aanvullende ziektekostenverzekering moet ten minste de volgende zorg dekken:\n• minimaal 12 behandelingen aan fysiotherapie/mensendieck/oefentherapie;\n• extra psychologische en psychosociale zorg (vallend buiten de basisverzekering);\n• jaarlijkse vergoeding sportmedisch onderzoek (basis of groot)/sportkeuring.\nUit de onderzoeken van de collectieve ziektekostenverzekeraars blijkt dat in de sector \nhet meeste gebruik wordt gemaakt van genoemde zorg.\nDe aanvullende pakketten die netto € 18,- (inclusief collectiviteitsvoordeel) en meer \nbedragen bevatten bovenstaande zorg of bevatten een dusdanig vrij besteedbaar budget, dat de werknemer bovenstaande kan inregelen. Bij een aanvullende verzekering \ngoedkoper dan € 18,- is het aan de werknemer om aan te tonen dat aan bovenstaande \nwordt voldaan. Bij gebruik van de collectiviteit bij Zilveren Kruis of VGZ geldt de laatste alinea van deze toelichting.\nOm aanspraak te maken op de tegemoetkoming in de ziektekosten laat de werknemer \naan de werkgever het polisblad en het vergoedingenoverzicht zien, met daarin \nvoor de werkgever duidelijk zichtbaar dat bovenstaande zorg wordt gedekt door de \nziektekostenverzekering. \nMeer inhoudelijke informatie over de verzekeringspakketten is te vinden op de \nvoorlichtingssite www.sportzorg.nl/vergoedingen-sportzorg of er kan navraag worden \ngedaan bij de zorgverzekeraar.\nWelke polissen voldoen vanuit collectiviteit?\nDe WOS heeft voor haar leden de mogelijkheid om zich collectief te verzekeren bij zorgverzekeraar Zilveren Kruis en VGZ. De twee, drie en vier sterren polis van Zilveren Kruis voldoet (in combinatie met het gratis sportpakket) aan de voorwaarden. Voor VGZ \nvoldoen de Aanvullend Beter en Aanvullend Best polissen en de alles in 1 pakketten: \nJong Uitgebreid, Gezin Uitgebreid, Single/Duo Uitgebreid en het Vitaal Uitgebreid Pakket.\nMeer informatie is te vinden op www.sportwerkgever.nl"
  },
  {
    "page": 49,
    "ocr_used": false,
    "text": "CAO Sport 2021 | 49Bijlage IX\nArtikel 23   Jaarurensystematiek en ziekte/arbeidsongeschiktheid/verlof\nAls een werknemer ziek is krijgt hij op grond van artikel 24 van de CAO Sport zijn loon (gedeeltelijk) doorbetaald. Ingeval zwangerschaps- en bevallingsverlof van een \nwerkneemster worden voor het vaststellen van het arbeidspatroon de regels van ziekte \novereenkomstig toegepast.\nArtikel 24   Uitkeringen bij arbeidsongeschiktheid \nEerste ziektejaar\nAls basisregel geldt dat de werkgever het eerste ziektejaar 100% van het salaris \ndoorbetaalt als de werknemer maximaal voldoet aan zijn re-integratie inspanningen.\nTweede ziektejaar\nIn het tweede ziektejaar betaalt de werkgever 70% van het salaris aan de zieke werknemer. \nIndien de werknemer voldoet aan de gestelde voorwaarden (zie lid 3) zal de werkgever het salaris aanvullen tot 90% van het laatstverdiende maandsalaris van de werknemer. Achter-liggende gedachte van de voorwaarde van het aanvullend pakket op zijn eigen basisziekte-\nkostenverzekering conform artikel 22 is de werknemer te beroepen op zijn eigen regie en \nverantwoordelijkheid met betrekking tot zijn eigen vitaliteit en inzetbaarheid.\nUiteindelijk zijn werkgever én werknemer samen verantwoordelijk om de werknemer zo \nsnel mogelijk weer aan de slag te krijgen.\nRe-integratie inspanningen\nMet de re-integratie inspanningen wordt bedoeld dat de werknemer zich houdt aan de regels die de Wet verbetering poortwachter voorschrijft.\nDe doorbetaling zoals bedoeld in lid 4 geldt alleen als de werknemer zich positief \nopstelt om wél te kunnen re-integreren maar dat dit niet lukt en er volgens de arbo-arts geen zicht is op herstel.\nNa twee jaar ziekte bepaalt UWV of de werknemer arbeidsongeschikt is.\nBij PFZW is de werknemer kosteloos verzekerd tegen de risico’s van arbeidsongeschikt- \nheid en overlijden. Hiervoor moet het formulier ‘Bescherming bij verlof en werkloosheid’ \nworden ingevuld en naar PFZW worden opgestuurd. De werknemer moet er zelf voor \nzorgen dat zijn pensioen vrijwillig wordt voortgezet. Daartoe moet hij zoals opgenomen \nin lid 5 het benodigde formulier indienen. Dit formulier is te vinden op www.pfzw.nl, zoekterm ‘vrijwillige voortzetting’. Betreffende aanvraag moet bij PFZW worden gedaan binnen 9 maanden nadat het salaris omlaag is gegaan.\nDe in artikel 24 bedoelde loonbetalingen en aanvullingen door de werkgever worden \nbeëindigd wanneer de arbeidsovereenkomst met de werknemer eindigt.\nWerknemers na de AOW-gerechtigde leeftijd\nMet ingang van 1 januari 2016 is de Wet werken na de AOW-gerechtigde leeftijd van kracht.\nRekening houdend met de bijzondere positie van de werknemers die de AOW-gerechtigde\nleeftijd reeds hebben bereikt heeft het kabinet onder andere de volgende maatregelen \ngenomen:"
  },
  {
    "page": 50,
    "ocr_used": false,
    "text": "50 | CAO Sport 2021Bijlage IX\n• de loondoorbetalingsplicht, de re-integratieverplichtingen van de werkgever en het \nopzegverbod bij ziekte is voor de AOW-gerechtigde werknemer beperkt tot maximaal dertien weken (in plaats van 104 weken);\n• de termijn voor het opzeggen van een arbeidsovereenkomst met een AOW- gerechtigde werknemer is één maand (in plaats van maximaal vier maanden).\nArtikel 25   Uitkering bij overlijdenDe werkgever is wettelijk verplicht tot het betalen van een overlijdensuitkering aan \nde nagelaten betrekkingen van de werknemer. De CAO Sport sluit aan bij de fiscale \nregelgeving. Dit betekent dat een eenmalige uitkering in verband met overlijden vrijgesteld is van belastingen voor zover deze uitkering niet meer dan 3 maandsalarissen bedraagt. Het bedrag moet dan wel in één keer worden betaald.\nMeer informatie is te vinden op de website van de belastingdienst.\nHet overlijden van de werknemer betekent dat automatisch een einde aan de \narbeidsovereenkomst komt. De werkgever zal een aantal praktische zaken moeten \nregelen, bijvoorbeeld het inlichten van het pensioenfonds en het doorgeven van het overlijden aan de Belastingdienst en UWV.\nArtikel 26   Pensioenen\nIn de CAO Sport is de pensioenvoorziening geregeld via de verplichtstelling van PFZW. \nDit houdt in dat de werkgever een pensioen moet realiseren.\nOp de site van PFZW kan het pensioenreglement worden gedownload. Ten aanzien van \nde verplichtstelling kent het pensioenreglement van PFZW de volgende werkingssfeer: \n‘Onder werkgever in de sport wordt verstaan de rechtspersoon, werkzaam op landelijk, \nregionaal en/of provinciaal niveau, die zich ten doel stelt zonder winstoogmerk faciliteiten te verschaffen voor de sportbeoefening in de ruimste zin, dan wel deze \nsportbeoefening te bevorderen. ’\nIn het pensioenreglement PFZW wordt onder werknemer verstaan, ieder die een \narbeidsovereenkomst volgens het BW heeft met een werkgever, uitgezonderd:\n• de werknemers die de 15-jarige leeftijd nog niet hebben bereikt en de werknemers \ndie de pensioengerechtigde leeftijd in de zin van de Algemene ouderdomswet \nhebben bereikt;\n• de werknemers die ingevolge enige beschikking krachtens artikel 2 van de Wet \nverplichte deelneming in een bedrijfstakpensioen 2000 (Stb. 2000, 628) dan wel krachtens artikel 3 van de Wet verplichte beroepspensioenregeling (Stb. 2005, 526), zoals die beschikking luidt op de datum waarop de werknemers van de betreffende \ncategorie van instellingen de deelneming in het fonds is verplicht gesteld, reeds \nverplicht zijn tot deelneming in een ander bedrijfstakpensioenfonds dan wel in een \nberoepspensioenregeling;\n• de werknemers die een dagopleiding volgen en uitsluitend gedurende hun school- en \nstudievakanties werkzaam zijn voor een periode niet langer dan maximaal 6 weken achtereen en niet meer dan in totaal 60 dagen per kalenderjaar;\n• de werknemers die zijn aan te merken als directeur-grootaandeelhouder in de zin van de Pensioenwet."
  },
  {
    "page": 51,
    "ocr_used": false,
    "text": "CAO Sport 2021 | 51Bijlage IX\nUitgezonderd van het werknemersbegrip zijn in de sportsector verder:\n• scheidsrechters in dienst van de KNVB;\n• werknemers die op basis van een schriftelijke arbeidsovereenkomst met als \nbenaming ‘arbiter’ of ‘docent’ in dienst zijn van en als zodanig werken voor een \nwerkgever in de sport;\n• sporttechnisch kader in dienst van een provinciaal sportservicebureau en/of diens rechtsopvolgers, dat bij een lokale vereniging te werk is gesteld;\n• sporters in dienst van een aangesloten sportorganisatie;\n• (assistent) bondscoach van het Nederlands A-elftal en Jong Oranje in dienst van de KNVB.\nBescherming bij verlof, werkloosheid of ziekte\nIndien de werknemer ervoor kiest het pensioen niet vrijwillig voort te zetten, \nbijvoorbeeld bij verlof, adviseren cao-partijen de werknemer dringend het formulier ‘Bescherming bij verlof, werkloosheid of ziekte’ in te dienen bij PFZW. Zie hiervoor ook www.pfzw.nl.\nLet op\nDe belastingdienst stelt in geval van onbetaald verlof als voorwaarde dat de dienstbetrekking\nformeel en feitelijk in stand blijft. Het verlof wordt gezien als tijdelijke onderbreking van\nde werkzaamheden. Als het niet de bedoeling is om de werkzaamheden na afloop van het verlof weer te hervatten, is er feitelijk sprake van een beëindiging van de dienstbetrekking en \ntelt de verlofperiode niet mee als diensttijd. Door ondertekening van het aanvraagformulier \nverklaart de deelnemer (de werknemer) de intentie te hebben na het verlof weer ongewijzigd de werkzaamheden te hervatten.\nArtikel 27   Verhaalsrecht WGA-premie\nVanaf premiejaar 2014 bestaat de gedifferentieerde premie Werkhervattingskas (Whk) uit 2 premiecomponenten: WGA en ZW-flex. Werkgevers mogen op grond van de wet op \nde laatste niets verhalen en van de WGA-premie maximaal 50% op het nettoloon van \nhun werknemers. Cao-partijen hebben een akkoord bereikt dat inhoudt dat werkgevers gedurende de looptijd van deze cao geen gebruik maken van deze eenzijdige wettelijke bevoegdheid van de werkgevers.\nHoofdstuk V   Werktijden\nArtikel 28   Jaarurensystematiek en arbeidsduur In de CAO Sport is gekozen voor een jaarurensystematiek. De uitwerking van de nadere afspraken ten aanzien van de jaarurensystematiek is geregeld in de brochure ‘Jaaruren in \nde sport’, die te vinden is op www.sportwerkgever.nl.\nArtikel 29   Jaarurensystematiek en werktijden\nVoordeel van de jaarurensystematiek is dat de werknemer piekbelasting kan compenseren in een rustige periode. Zeker in de sportwereld is er vaak sprake van drukkere en rustiger periodes in verband met de looptijd van competities en toernooien. \nBij de indeling van de werktijden moet rekening worden gehouden met de Arbeids Tijden \nWet (ATW) en het Arbeids Tijden Besluit (ATB).\nAls het werk het vereist ook op zaterdag en zondag te werken, dan is het de bedoeling"
  },
  {
    "page": 52,
    "ocr_used": false,
    "text": "52 | CAO Sport 2021Bijlage IX\ndat de werknemer deze dagen in de daaropvolgende week, en als dat onmogelijk is, zo \nsnel mogelijk, compenseert. De werkgever én de werknemer dragen samen bij aan een goede balans tussen werk en privé.\nDe uitwerking van de nadere afspraken ten aanzien van de jaarurensystematiek is \ngeregeld in de brochure ‘Jaaruren in de sport’, die te vinden is op www.sportwerkgever.nl.\n Artikel 30   Vakantie\nEen (full time) werknemer die valt onder de CAO Sport heeft recht op 24 vakantiedagen. \nDit aantal bestaat voor 152 uur uit wettelijke vakantie-uren en uit 30,4 bovenwettelijke vakantie-uren. Dit komt neer op 182,4 uur per jaar. Daarnaast heeft iedere oudere werknemer recht op extra (leeftijdsafhankelijke) vakantiedagen, zoals opgenomen in \nartikel 30 lid 3. Deze extra dagen worden aangemerkt als bovenwettelijke vakantiedagen.\nOp de vakantie-uren zijn wettelijke verval- en verjaringstermijnen van toepassing. \nHiervan kan niet ten nadele van de werknemer worden afgeweken. Wel kunnen \nrichtlijnen worden afgesproken om de recuperatiefunctie van de vakantie-uren te \nstimuleren. In het kader daarvan spreken sociale partners in artikel 30 lid 8 af dat het uitgangspunt is dat van alle vakantie-uren die in een jaar zijn opgebouwd, maximaal een \nvolledige werkwerk (5 dagen voor een fulltimer, 38 uur) meegenomen mag worden naar \nhet volgende jaar en dat deze vakantiedagen voor 1 juli van dat volgende jaar zullen worden opgenomen. Werkgever en werknemer kunnen onderling andere afspraken maken \nten aanzien van het aantal vakantie-uren en/of ten aanzien van wanneer deze vakantie-\nuren zullen zijn opgenomen. Het streven is dat vakantie-uren zoveel als mogelijk in of binnen een afzienbare termijn na het jaar waarin ze zijn opgebouwd, worden opgenomen. Als er geen richtlijnen zijn afgesproken en/ of werkgever en werknemer hebben geen \nafspraken gemaakt ten aanzien van het aantal vakantie uren dan vervallen of verjaren \nde, vakantie uren enkel overeenkomstig de wettelijke termijnen.  \nMet de onderhavige regeling onderstrepen en stimuleren sociale partners het belang van \nvoldoende rust en een jaarlijks goede balans tussen werk en privé. Voor de volledigheid merken sociale partners op dat de werknemer in alle gevallen eerst de vakantiedagen opneemt die het eerst komen te vervallen of te verjaren. \nSociale partners benadrukken dat de jaarurensystematiek overleg verlangt tussen \nwerkgever en werknemer, zodat de werknemer in de gelegenheid wordt gesteld om \nvakantie op te nemen.\nIn het kader van de jaarurensystematiek worden als opgenomen vakantie-uren \naangemerkt die uren die een werknemer gewoonlijk zou werken volgens de individuele \nwerktijdregeling. \nIn de individuele organisatieregeling kan in ieder geval met de medezeggenschap \nworden overeengekomen dat de periode tussen kerstmis en nieuw jaar geldt als collectief aangewezen vakantiedagen. Met instemming van de medezeggenschap kunnen ook andere vakantiedagen collectief worden aangewezen.\nArtikel 31   Feestdagen\nDe term lustrumjaren in lid 2 heeft alleen betrekking op Nationale Bevrijdingsdag."
  },
  {
    "page": 53,
    "ocr_used": false,
    "text": "CAO Sport 2021 | 53Bijlage IX\nArtikel 32   Betaald verlof in verband met bijzondere gebeurtenissen\nIedere werknemer heeft recht op betaald verlof als zich een bijzondere gebeurtenis voordoet als genoemd in artikel 32. In het kader van de jaarurensystematiek wordt het \nbijzonder verlof vastgesteld op grond van het aantal uren dat een werknemer gewoonlijk \nop die dag zou werken, voor zover de bijzondere gebeurtenis samenvalt met die werkdag. \nIndien de bijzondere gebeurtenis en de eventuele extra dagen (bijvoorbeeld bij huwelijk: \nde huwelijksdag en de drie daaropvolgende dagen) op zaterdag of zondag dan wel een feestdag vallen, vervallen deze dagen.\nHet aantal uren dat een werknemer krijgt toegekend als bijzonder verlof komt in \nmindering op het aantal uren dat hij in een jaar moet werken.\nMeer informatie is te vinden op www.sportwerkgever.nl.\nMet ingang van 1 januari 2019 is de Wet invoering extra geboorteverlof (WIEG) in \nwerking getreden. Partners krijgen wegens de geboorte van hun kind betaald verlof van \n1 maal het aantal werkuren per week.\nAls gebruik wordt gemaakt van de jaarurensystematiek dan wordt het aantal uren geba- \nseerd op het overeengekomen arbeidspatroon. Als het arbeidspatroon is afgelopen of als \ngeen sprake is van een arbeidspatroon dan geldt de gemiddelde arbeidsduur per week. \nVanaf juli 2020 kunnen partners in het eerste half jaar na de geboorte van de baby nog \neens 5 weken extra geboorteverlof krijgen.\nMeer informatie is te vinden op www.sportwerkgever.nl.\nHoofdstuk VI   Sociaal Beleid\nArtikel 33   Werving en Selectie \nEen houvast voor een zorgvuldig werving en selectiebeleid zijn de regels die zijn opgesteld door de Stichting van de Arbeid en de Nederlandse Vereniging voor \nPersoneelsmanagement en Organisatieontwikkeling (NVP). Deze regels voorzien ook in \nde mogelijkheid een klacht in te dienen bij de Klachtcommissie NVP Sollicitatiecode \nindien wordt getwijfeld over de redelijkheid en billijkheid van een gevolgde \nsollicitatieprocedure. Werkgevers wordt geadviseerd bij werving en selectie gebruik te maken van de NVP Sollicitatiecode.\nDe NVP Sollicitatiecode is te vinden op www.sportwerkgever.nl. \nArtikel 34   Opleidingen \nHet verdient aanbeveling dat elke sportorganisatie opleidingsbeleid ontwikkelt en \nhiervoor ook budget beschikbaar stelt."
  },
  {
    "page": 54,
    "ocr_used": false,
    "text": "54 | CAO Sport 2021Bijlage IX\nDe werkgever kan de studiekosten van een werknemer vergoeden volgens de volgende tabel:\nCategorie opleiding  Vergoeding\n•  Als de opleiding volgens de werkgever  100% compensatie van de opleidings-  \nnoodzakelijk is voor een goede uitoefening  kosten (lesgeld, boeken, examenkosten  \nvan de huidige of toekomstige functie of  en reiskosten ov 2e klasse e.d.) en de  \nvoor het vergroten van de arbeidsmarkt-   benodigde tijd voor het volgen van een  \nkansen.   opleiding (of een studie, cursus, training \n• Als de opleidingsactiviteit door een  of coaching traject) en het voorbereiden  \nerkende beroepsorganisatie verplicht is  van eventuele examens.    \ngesteld in het kader van een regeling voor   \n(her)registratie.   \n• Als de opleiding volgens de werkgever   75% compensatie van de kosten. Aanbe-  \nnuttig, maar niet noodzakelijk is voor de  volen wordt voor werknemers in de  \nuitoefening van de functie of verbetering  salarisschalen 1 t/m 5 in deze gevallen  \nvan de arbeidsmarktpositie van de werk-   100% van de kosten te vergoeden.  \nnemer.   De compensatie van de benodigde tijd  \n  wordt in overleg met de werknemer  \n  vastgesteld.\n• Als een werknemer op eigen initiatief een  50% compensatie van de kosten. De com-  \nstudie of opleiding volgt die relevant is   pensatie voor de benodigde tijd wordt in  \nvoor zijn functie of arbeidsmarktpositie.   overleg met de werknemer vastgesteld.    \n• Opleidingsactiviteiten in het kader van  Geen vergoeding.  \neen hobby.\nIIn de volgende gevallen kan de werkgever een percentage van de opleidingskosten \nterugvragen:\n• 25% als de opleiding niet met succes wordt afgerond;\n• 100% als de werknemer binnen 1 jaar na afronding van de opleiding ontslag neemt  \n of door eigen toedoen ontslagen wordt;\n• 50% als de werknemer binnen twee jaar na afronding van de opleiding ontslag   \n neemt of door eigen toedoen ontslagen wordt.\nDeze vordering kan de werkgever verrekenen met wat de werknemer nog toekomt. Er mag niet zomaar en zonder meer worden verrekend met al hetgeen de werkgever nog te vorderen heeft. De verrekening is beperkt, zodat de werknemer altijd tenminste een bepaald bedrag aan loon ontvangt (de zogenoemde beslagvrije voet).\nIndien een werkgever de studiekosten wil kunnen terugvorderen bij een vertrek van \nde werknemer, is het verstandig om een studiekostenbeding op te nemen. Een geldig \nstudiekostenbeding moet in ieder geval:• schriftelijk en duidelijk geformuleerd zijn;\n• aangeven hoe lang de werkgever geacht wordt baat te hebben van de door de   \n werknemer gevolgde opleiding;\n en• een ‘glijdende schaal’ bevatten, hetgeen inhoudt dat de terugbetalingsverplichting  \n tijdens de vastgestelde periode evenredig moet afnemen."
  },
  {
    "page": 55,
    "ocr_used": false,
    "text": "CAO Sport 2021 | 55Bijlage IX\nArtikel 35   Reorganisaties \nMedezeggenschapsorganen hebben bij een reorganisatie specifieke rechten. Cao-partijen adviseren bij een reorganisatie de Wet op de ondernemingsraden te raadplegen.\nCao-partijen hebben in artikel 35 lid 4 de mogelijkheid voor werknemer opgenomen te \nsolliciteren op zijn eigen functie waarbij het initiatief bij de werknemer ligt. De werknemer \nzal als interne kandidaat worden aangemerkt.\nIn verband met Covid-19 hebben sociale partners het volgende afgesproken:\nVoor 2021 geldt dat werknemers van sportorganisaties van wie de arbeidsovereenkomst \neindigt doordat \na) de werkzaamheden zijn komen te vervallen door Covid-19; en/ of \nb) de financiële situatie van werkgever is verslechterd ten gevolge van Covid-19,zij binnen 2 twee jaar als interne kandidaat kunnen solliciteren als hun eigen functie weer beschikbaar komt.\nArtikel 36   Ongewenste gedrag\nHet is belangrijk dat de werkgever maatregelen neemt om de lichamelijke en geestelijke \nintegriteit van de werknemer te waarborgen. Het gaat hierbij om alle mogelijke vormen van \nagressie, pesten, bedreiging en (seksuele) intimidatie die deze integriteit kunnen aantasten en waarmee de werknemer in zijn werk – van welke zijde dan ook – geconfronteerd kan \nworden. Voor de werknemer moet het duidelijk zijn met wie hij dergelijke problemen kan \nbespreken, zodat ieder concreet geval tot een oplossing of maatregel leidt. Het beleid van de werkgever moet erop gericht zijn dergelijk gedrag te voorkomen en ervoor zorg te dragen dat er voorzien is in sancties voor degene die zich daaraan schuldig maakt.\nHet is daarbij van belang dit beleid vast te leggen in een handboek en aan de werknemers \nbekend te maken. Verder is van belang om een adequate klachtenregeling in te stellen, \neen vertrouwenspersoon te benoemen (eventueel extern via de arbodienst) en geregeld \nde risico’s te inventariseren en het beleid te evalueren. Uiterste zorgvuldigheid, ook van persoonlijke gegevens, is hierbij een kernwaarde.\nSpeciaal voor de sport hebben cao-partijen de branche specifieke Risico Inventarisatie en \nEvaluatie (RI&E) ontwikkeld.\n \nMeer informatie en de RI&E is te vinden op www.sportwerkgever.nl.\nArtikel 37   Arbeid en gezondheid\nPreventie\nOnder artikel 35 lid 1 sub a is opgenomen dat cao-partijen aanbevelen om de risico’s, die \nde arbeid voor de werknemers met zich brengt, vast te leggen in de door hen vastgestelde \nSport RI&E. In een plan van aanpak, welke deel uitmaakt van de Sport RI&E, zal aangegeven \nworden welke maatregelen genomen zullen worden in verband met de bedoelde risico’s en de samenhang daartussen. Over de uitvoering van het plan van aanpak zal jaarlijks gerapporteerd worden waarbij vooraf overleg gepleegd wordt met de medezeggenschap.\nEr bestaat een wettelijke verplichting tot het opstellen van een RI&E. Door aan te sluiten \nbij de branche specifieke Risico Inventarisatie en Evaluatie (Sport RI&E) voor de sport, hoeft \nde werkgever deze niet zelf te maken en te laten toetsen."
  },
  {
    "page": 56,
    "ocr_used": false,
    "text": "56 | CAO Sport 2021Bijlage IX\nDe branche specifieke Sport RI&E is te vinden op www.sportwerkgever.nl.\nPreventie\nDe werkgever zal een spreekuur van de Arbodienst aanbieden waarvan werknemers \ngebruik kunnen maken bij (arbeid gerelateerde) gezondheidsklachten die niet direct tot \nziekteverzuim leiden.\nDe Arbocatalogus in de Sport is te vinden op www.sportwerkgever.nl.\nVerzuimbegeleiding\nIn geval van arbeidsongeschiktheid en indien langdurig ziekteverzuim wordt verwacht, zal de werkgever er voor zorg dragen dat er een gesprek tussen de Arboarts en de betrokken \nwerknemer plaatsvindt.\nAlgemeen\nRe-integratie van de zieke werknemer is het uitgangspunt van de cao-partijen. Indien de \nwerknemer geen re-integratiemogelijkheden heeft bij de eigen werkgever (eerste spoor), \nzullen werknemer en werkgever zich inspannen om de werknemer te re-integreren bij een andere werkgever binnen de sector sport (tweede spoor).\nIndien na twee jaar arbeidsongeschiktheid is vastgesteld dat re-integratie bij de eigen \nwerkgever of een andere werkgever binnen de sport sector niet (meer) tot de mogelijkheden \nbehoort, is beëindiging van de arbeidsovereenkomst van de werknemer conform de \nwettelijke regelingen mogelijk.\nNa twee jaar arbeidsongeschiktheid is werkgever niet gehouden het salaris door te betalen, \nbehalve als aan de werkgever een loonsanctie door UWV is opgelegd. De arbeidsongeschikte \nwerknemer kan na twee jaar arbeidsongeschiktheid aanspraak maken op een WIA-uitkering.\nHoofdstuk VII   Arbeidsverhoudingen\nArtikel 38   BeroepscommissieGeen toelichting.\nArtikel 39   Interpretatiecommissie\nGeen toelichting.\nArtikel 40   Werkgeversbijdrage \nDe werkgeversbijdrage wordt jaarlijks verhoogd met de door de cao-partijen afgesproken loonstijging.\nArtikel 41   Regeling vakbondscontributie\nMits passend binnen de forfaitaire ruimte, brengt de regeling voor de werkgever geen \nextra kosten met zich en de regeling levert voor de werknemer een fiscaal voordeel op. \nOmdat de forfaitaire ruimte tevens moet worden benut voor andere ruilregelingen in het meerkeuzesysteem arbeidsvoorwaarden en/of voor andere personeelsvoorzieningen, \nwordt werkgevers en werknemers aangeraden in onderling overleg te bepalen in welke \nmate uitruil voor de vergoeding vakbondscontributie en/of voor andere doelen kan worden benut."
  },
  {
    "page": 57,
    "ocr_used": false,
    "text": "CAO Sport 2021 | 57Bijlage IX\nArtikel 42   Bewegingsregeling\nMits passend binnen de forfaitaire ruimte, brengt de regeling voor de werkgever geen extra kosten met zich. En de regeling levert voor de werknemer een fiscaal voordeel op. Omdat de \nforfaitaire ruimte tevens moet worden benut voor andere ruilregelingen in het meerkeuze-\nsysteem arbeidsvoorwaarden en/of voor andere personeelsvoorzieningen, wordt werkgevers \nen werknemers aangeraden in onderling overleg te bepalen in welke mate uitruil voor de \nvergoeding contributie sportorganisatie en/of voor andere doelen kan worden benut.\nArtikel 43   Samen Presteren, Arbeidsmarktfonds voor de Sport\nGeen toelichting.\nArtikel 44   Werkkostenregeling\nOnbelaste vergoedingen\nInformatie over de hoogte van de percentages van het fiscale loon dat de werkgever \nkan aanwenden voor onbelaste vergoedingen/ verstrekkingen is te vinden op www.\nsportwerkgever.nl.\nArtikel 45   Reparatie derde jaar WW\nGeen toelichting.\nArtikel 46   Participatie\nNadrukkelijk is deze loonschaal exclusief voor de beschreven doelgroep en niet \nvoor andere werknemers zoals: werknemers met een arbeidshandicap die niet tot de doelgroep van de Participatiewet behoren, zoals Wajongers;• werknemers met een arbeidshandicap die wel zelfstandig het minimumloon kunnen verdienen;\n• andere groepen werknemers met afstand tot de arbeidsmarkt zoals oudere werknemers of langdurig werklozen.\n \nArtikel 47   Studies en overige afspraken\nIn lid 3 is opgenomen dat de Werkgevers in de Sport de interne mobiliteit in de sector zal stimuleren en faciliteren. In dit kader zal zij namens werkgevers zorgdragen voor:• Communicatie: leden op de hoogte brengen van de tools en mogelijkheden voor \ninterne (branchebrede) mobiliteit; \n• Het creëren van (een) oplossing(en) (om vacatures te delen) - in eerste instantie gericht op directeuren;\n• Het faciliteren van (een) tool(s) voor detachering (tijdelijk ‘in- en uitlenen’ van \nwerknemers) binnen de sport;\n• Het stimuleren van leden om (via het P&O platform) vacatures te delen.\nArtikel 48   ThuiswerkbeleidMet medezeggenschap kan ook een vertegenwoordiging van werknemers worden bedoeld.\nArtikel 49   Nakoming en bekendmaking inhoud CAO Sport\nDe werkgever is gehouden de CAO Sport aan de werknemers ter beschikking te stellen. De CAO Sport is te downloaden op de website van de cao-partijen en is ook beschikbaar \nals app (via Android en de Apple store).\nArtikel 50   Duur van de CAO Sport\nGeen toelichting."
  },
  {
    "page": 58,
    "ocr_used": false,
    "text": "58 | CAO Sport 2021Aantekeningen"
  },
  {
    "page": 59,
    "ocr_used": false,
    "text": "CAO Sport 2021 | 59Aantekeningen"
  },
  {
    "page": 60,
    "ocr_used": true,
    "text": "=z\nAad} in de Sport\n\nGU spOrt\n\nDe@ brie Wow seve\n\nCY Vakmensen\n\nWerkgeversorganisatie in de Sport\nPapendallaan 60, 6816 VD ARNHEM\nTelefoon: 026-4834450\n\nE-mail: info@sportwerkgever.nl\nWebsite: www.sportwerkgever.nl\n\nFNV Sport & Bewegen\n\nPostbus 1555, 3500 BN UTRECHT\nTelefoon: 079-3536789\n\nE-mail: sportenbewegen@fnv.nl\nWebsite: www.fnvsport.nl\n\nDe Unie\n\nMultatulilaan 12,4103 NM CULEMBORG\nTelefoon: 0345-851851\n\nE-mail: ko.andriessen@unie.nl\n\nWebsite: www.unie.nl\n\nCNV Vakmensen\n\nPostbus 2525, 3500 GM UTRECHT\n\nTelefoon: 030-7511570\n\nE-mail: secretariaatcollectief@cnvvakmensen.nl\nWebsite: www.cnvvakmensen.nl\n\nunssng ‘oug UBeHeWLUy “oIN <dJamyuo YosyesD"
  }
]