{
  "General information": [
    "CAO Nederlandse Universiteiten 1 maart 2010 tot 1 januari 2011",
    "Partijen bij deze collectieve arbeidsvoorwaardenregeling zijn: \n\nDe Vereniging van Samenwerkende Nederlandse Universiteiten, namens de universiteiten handelend in haar hoedanigheid van vereniging, hierna te noemen de VSNU, \n\nen \n\nondergenoemde organisaties van werknemers: \n\nABVAKABO FNV : Vakbond aangesloten bij de FNV;\nAC/FBZ : Ambtenarencentrum/Federatie van Beroepsorganisaties in de zorg en daaraan gerelateerd onderwijs en onderzoek;\nCNV Publieke Zaak : CNV-bond voor overheid, zorgsector en verzelfstandigde overheidsinstellingen;\nCMHF : Centrale van Middelbare en Hogere Functionarissen bij overheid, onderwijs, bedrijven en instellingen \n\nalle handelend in de hoedanigheid van verenigingen met volledige rechtsbevoegdheid van werknemers.",
    "Artikel 1.3 Looptijd en wijziging\n\n1. De CAO is aangegaan voor de periode van 1 maart 2010 tot 1 januari 2011.\n2. Behoudens opzegging door één van de partijen wordt deze CAO geacht op 1 januari 2011 met een jaar te zijn verlengd.\n3. Opzegging dient tenminste drie maanden voor de afloopdatum te geschieden bij aangetekend schrijven aan de andere partijen.\n4. Tussentijdse wijziging van de CAO is voorbehouden aan het overleg tussen partijen en kan slechts geschieden met instemming van partijen.\n5. Wanneer ingrijpende veranderingen in de algemeen sociaal-economische omstandigheden in Nederland zich voordoen is ieder bij deze CAO betrokken partij gerechtigd gedurende de looptijd van deze CAO tussentijdse wijzigingen aan de orde te stellen.\n6. Onder de in lid 5 genoemde ingrijpende veranderingen vallen wijzigingen in de inhoud van regelingen, waarnaar in de tekst van de CAO wordt verwezen.",
    "De CAO Nederlandse Universiteiten geeft invulling aan het gestelde in artikel 4.5 van de WHW, voor zover overeengekomen op bedrijfstakniveau en is een arbeidsvoorwaardenregeling voor alle Nederlandse Universiteiten en geldt voor de bijzondere universiteiten als een collectieve arbeidsovereenkomst in de zin van de Wet op de Collectieve Arbeidsovereenkomst.",
    "Deze CAO heeft het karakter van een standaard-CAO. De CAO kent daarbinnen raam- of minimumbepalingen, waarin expliciet is aangegeven dat en in hoeverre, nadere invulling op instellingsniveau mogelijk is. \nNadere regelingen waarnaar in de CAO wordt verwezen, vormen één geheel met de CAO. Zij worden door de werkgever gesteld en gewijzigd in overleg met de werknemersorganisaties in het lokaal overleg tenzij in deze CAO anders is bepaald. Bestaande regelingen in deze zin worden bij het van kracht worden van de CAO geacht onderdeel uit te maken van de CAO zonder daarin zelf te zijn opgenomen. De werkgever kan administratieve regels opstellen ter uitvoering van nadere regelingen."
  ],
  "Wage information": [
    "q. salaris: het bedrag per maand dat voor de werknemer is vastgesteld aan de hand van de salaristabellen in paragraaf 5 Bijlage A van deze CAO;",
    "s. salaris per uur: 1/165 deel van het salaris bij een volledige arbeidsduur (excl. vakantie- en eindejaarsuitkering) ;",
    "u. salarisschaal: een als zodanig in Bijlage A bij deze CAO vermelde reeks van genummerde salarissen;\nv. salarisnummer: een aanduiding, bestaande uit een getal, dat in een salarisschaal voor een salaris is vermeld;\nw. maximumsalaris: het hoogste bedrag van een salarisschaal;",
    "x. bezoldiging: de som van het salaris en de toelagen waarop de werknemer aanspraak heeft volgens het bepaalde in artikel 3.13 lid 2, 3.14 , 3.15, 3.16, 3.18, of de toelage volgens het bepaalde in artikel 3.25 t/m 3.27 tenzij tevoren vaststaat dat de toelage voor een periode korter dan een jaar wordt toegekend;",
    "Artikel 3.2 Salarisverhoging\nHet salaris wordt verhoogd op de tijdstippen en met de percentages dan wel bedragen, die door partijen nader worden overeengekomen.",
    "Artikel 3.4 Eindejaarsuitkering\n1. De werknemer heeft aanspraak op een eindejaarsuitkering van 8,3% van het in het kalenderjaar genoten salaris.\n2. De eindejaarsuitkering wordt in de maand december uitbetaald.\n3. Indien het dienstverband in de loop van een kalenderjaar wordt beëindigd, heeft de werknemer aanspraak op een eindejaarsuitkering naar evenredigheid.",
    "Artikel 3.5 Vakantietoeslag\n1. De werknemer heeft aanspraak op een vakantietoeslag van 8% van het in de periode van 1 juni van het voorafgaande jaar tot en met 31 mei van het lopende jaar genoten salaris.\n2. De vakantietoeslag wordt jaarlijks uitbetaald in de maand mei.\n3. Indien het dienstverband wordt beëindigd voor 31 mei, wordt de vakantietoeslag berekend over de periode gelegen tussen het einde van de laatst vergolden periode en de datum van beëindiging van het dienstverband.\n4. Het minimumbedrag van de vakantietoeslag bedraagt € 180,68 per maand, dan wel, indien de arbeidsduur minder bedraagt dan de volledige arbeidsduur, een evenredig deel van dat bedrag.\n5. Indien de werknemer op grond van artikel 4.21 lid 1 ouderschapsverlof geniet, wordt de vakantietoeslag berekend op basis van de bezoldiging die hij zou hebben genoten, indien hij geen ouderschapsverlof zou hebben genoten.",
    "4. Remuneratie Colleges van Bestuur. \nPartijen roepen de Raden van Toezicht van de universiteiten op komende periode een soberheid te betrachten die vergelijkbaar is met de loonparagraaf van dit akkoord."
  ],
  "Pension information": [
    "Artikel 7.1 Pensioenvoorziening\n1. De werknemer heeft recht op een ouderdoms- en nabestaandenpensioen overeenkomstig de bepalingen van het Pensioenreglement van de Stichting Pensioenfonds ABP.\n2. De werknemer is verplicht tot deelneming aan de pensioenregeling van de Stichting Pensioenfonds ABP en tot het betalen van de daarvoor door hem verschuldigde premie.",
    "Artikel 7.3 FPU-regeling\n1. De werknemer die is geboren vóór 1 januari 1950 kan onder de in het FPU-reglement gestelde voorwaarden met flexibel pensioen uittreden.\n2. Op de FPU-uitkering van de in lid 1 bedoelde werknemer wordt door de Stichting Pensioenfonds ABP een aanvulling verstrekt.\n3. De werkgever stelt nadere regels over het in dit artikel bepaalde, waaronder regels over de hoogte en de duur van de aanvulling, bedoeld in lid 2, en over de indexering daarvan."
  ],
  "Leave information": [
    "Artikel 4.7 Omvang vakantie\n1. De werknemer met een volledige arbeidsduur heeft per kalenderjaar aanspraak op 232 uren vakantie met behoud van zijn bezoldiging.\n2. De werknemer die geen volledige arbeidsduur heeft, heeft aanspraak op vakantie naar evenredigheid van de omvang van zijn dienstverband.",
    "Artikel 4.11 Zwangerschaps- en bevallingsverlof\n1. De vrouwelijke werknemer heeft in verband met haar bevalling aanspraak op zwangerschaps- en bevallingsverlof overeenkomstig de bepalingen van artikel 3:1, tweede tot en met zevende lid, van de Wet Arbeid en Zorg.\n2. Gedurende het zwangerschaps- en bevallingsverlof heeft de vrouwelijke werknemer aanspraak op doorbetaling van haar volledige bezoldiging.",
    "Artikel 4.13 Adoptieverlof en verlof voor het opnemen van een pleegkind\n1. De werknemer heeft aanspraak op verlof in verband met adoptie of het opnemen van een pleegkind overeenkomstig het bepaalde in hoofdstuk 3, afdeling 2, paragraaf 2 van de Wet Arbeid en Zorg.\n2. Gedurende de periode van het verlof heeft de werknemer aanspraak op doorbetaling van zijn volledige bezoldiging.",
    "Artikel 4.15 Kraamverlof\nDe werknemer heeft aanspraak op verlof met behoud van zijn volledige bezoldiging gedurende twee werkdagen bij de bevalling van zijn echtgenote of de persoon met wie hij ongehuwd samenwoont.",
    "Artikel 4.21 Bezoldiging gedurende ouderschapsverlof\n1. Gedurende het ouderschapsverlof heeft de werknemer aanspraak op doorbetaling van 75% van zijn bezoldiging over de verlofuren, met dien verstande dat het aantal uren waarover de bezoldiging wordt doorbetaald ten hoogste de helft van het aantal uren ouderschapsverlof bedraagt waarop de werknemer ingevolge artikel 4.18 aanspraak heeft.\n2. Het in het eerste lid bepaalde geldt voor ieder kind voor wie recht op ouderschapsverlof bestaat.",
    "Artikel 4.17 Recht op ouderschapsverlof\nDe werknemer heeft aanspraak op ouderschapsverlof overeenkomstig het bepaalde in hoofdstuk 6 van de Wet Arbeid en Zorg.",
    "Artikel 4.9 Vervallen van vakantieaanspraken\n1. De aanspraak op vakantie vervalt indien de werknemer niet binnen vijf jaar na het einde van het kalenderjaar waarin de aanspraak is ontstaan, de desbetreffende vakantie heeft opgenomen.\n2. In afwijking van het bepaalde in lid 1, vervalt de aanspraak op het wettelijk minimum aan vakantie-uren, indien de werknemer niet binnen achttien maanden na het einde van het kalenderjaar waarin de aanspraak is ontstaan, de desbetreffende vakantie heeft opgenomen, tenzij de werknemer redelijkerwijs niet in staat is geweest vakantie op te nemen."
  ],
  "Termination information": [
    "Artikel 2.3 Proeftijd\n1. Indien sprake is van een dienstverband voor onbepaalde tijd geldt een proeftijd van twee maanden.\n2. Indien sprake is van een dienstverband voor bepaalde tijd van langer dan zes maanden geldt een proeftijd van één maand.\n3. Indien sprake is van een dienstverband van zes maanden of korter is er geen proeftijd.",
    "Artikel 8.2 Opzegging\n1. De opzegtermijn voor de werkgever bedraagt drie maanden.\n2. De opzegtermijn voor de werknemer bedraagt:\na. drie maanden indien hij is ingedeeld in salarisschaal 11 of hoger;\nb. twee maanden indien hij is ingedeeld in één van de salarisschalen 7 tot en met 10;\nc. één maand indien hij is ingedeeld in salarisschaal 6 of lager.\n3. Opzegging geschiedt tegen de eerste dag van een kalendermaand.\n4. De werkgever kan de werknemer na opzegging door de werkgever of door de werknemer vrijstellen van de verplichting tot het verrichten van werkzaamheden met behoud van bezoldiging.\n5. Het bepaalde in dit artikel is niet van toepassing tijdens de proeftijd."
  ],
  "Overtime information": [
    "Artikel 4.1 Arbeidsduur\n1. De volledige arbeidsduur bedraagt gemiddeld 38 uur per week.\n2. De arbeidsduur kan, op verzoek van de werknemer en met goedvinden van de werkgever, worden vastgesteld op gemiddeld 40 of 36 uur per week.",
    "Artikel 3.14 Toelage onregelmatige dienst\n1. Aan de werknemer, die in opdracht van de werkgever regelmatig of vrij regelmatig arbeid verricht op andere tijden dan op maandag tot en met vrijdag tussen 8.00 en 18.00 uur, wordt een toelage toegekend.\n2. De toelage bedraagt per gewerkt uur een percentage van het voor de werknemer geldende salaris per uur en wel:\na. 20% voor de uren op maandag tot en met vrijdag tussen 6.00 en 8.00 uur en tussen 18.00 en 22.00 uur;\nb. 40% voor de uren op maandag tot en met vrijdag tussen 0.00 en 6.00 uur en tussen 22.00 en 24.00 uur;\nc. 45% voor de uren op zaterdag;\nd. 70% voor de uren op zon- en feestdagen.\n3. Voor de werknemer die is ingedeeld in een salarisschaal hoger dan schaal 7, wordt de toelage berekend naar het salaris per uur, afgeleid van het maximumsalaris van salarisschaal 7.",
    "Artikel 3.15 Toelage overwerk\n1. Aan de werknemer die is ingedeeld in een van de salarisschalen 1 tot en met 10 en die in opdracht van de werkgever werkzaamheden verricht gedurende meer uren dan de voor hem vastgestelde arbeidsduur per dag, wordt een toelage voor overwerk toegekend.\n2. De toelage bestaat uit verlof, gelijk aan het aantal uren dat het overwerk heeft geduurd.\n3. Indien de belangen van de instelling dat naar het oordeel van de werkgever vorderen, wordt in plaats van verlof de toelage geheel of gedeeltelijk in geld gegeven. In dat geval wordt voor elk uur overwerk het salaris per uur betaald.\n4. Bovendien wordt een vergoeding in geld gegeven, die voor elk uur overwerk een percentage bedraagt van het salaris per uur en wel:\na. 25% voor overwerk verricht tussen 6.00 uur en 22.00 uur op maandag tot en met vrijdag;\nb. 50% voor overwerk verricht tussen 0.00 uur en 6.00 uur en tussen 22.00 uur en 24.00 uur op maandag tot en met vrijdag;\nc. 50% voor overwerk verricht op zaterdag tot 18.00 uur;\nd. 100% voor overwerk verricht op zaterdag vanaf 18.00 uur en op zon- en feestdagen.\n5. Voor de werknemer die is ingedeeld in een salarisschaal hoger dan schaal 7, wordt de toelage berekend naar het salaris per uur, afgeleid van het maximumsalaris van salarisschaal 7.\n6. De toelage bedoeld in lid 3 wordt zo spoedig mogelijk, maar uiterlijk in de tweede kalendermaand na die waarin de werkzaamheden zijn verricht, toegekend."
  ],
  "Training information": [
    "1. Loopbanen en mobiliteit\nMobiliteit op de arbeidsmarkt is een gedeelde verantwoordelijkheid van werkgever en werknemer. Actief loopbaanbeleid versterkt de medewerkers in hun arbeidsmarktpositie, zowel in de universitaire wereld als daarbuiten. Goed loopbaanbeleid draagt bij aan de (internationale) aantrekkingskracht van de universiteit als werkgever.\nBasisvoorwaarde is dat alle leidinggevenden en medewerkers regelmatig serieuze gesprekken met elkaar voeren waarin de loopbaan centraal staat. Universiteiten ontwikkelen hiertoe instrumenten en werkwijzen waar medewerkers en leidinggevende actief gebruik van maken.1\nWil loopbaanbeleid succesvol zijn, dan zal het in de praktijk gebracht moeten worden. cao-partijen gaan in 2011 in dialoog met de universitaire gemeenschap om te verkennen wat kan bijdragen aan serieuze loopbaangesprekken. We willen een cultuurverandering bewerkstelligen. Met als doel een universiteit waar het volstrekt normaal is dat de loopbaan onderwerp van gesprek is tussen medewerker en leidinggevende en tussen medewerkers onderling. Waar het volstrekt normaal is dat loopbaangesprekken leiden tot ontwikkeling, beweging of verandering gedurende de hele loopbaan.\nLeidraad voor de dialoog is dat maatwerkafspraken het gesprek bevorderen en dat aansluiting gezocht moet worden bij de verantwoordelijkheid van werkgever en werknemer. \nCao-partijen willen in ieder geval in discussie gaan over de volgende vragen:\n- welke instrumenten dragen bij aan loopbaangesprekken? Denk hierbij aan bewust beloningsbeleid of een persoonlijk mobiliteitsbudget.\n- welk gedrag bevordert loopbaangesprekken en hoe stimuleer je dat?\n- vraagt een cultuuromslag om een verandering in regelgeving? \n- zijn er regelingen die het nemen van verantwoordelijkheid belemmeren? \n- hoe kan de cao maatwerk faciliteren?\n\nDe gesprekken die cao-partijen in 2011 op alle universiteiten zullen voeren moeten leiden tot een impuls in beleid en in de uitvoering van dat beleid. Dit traject kan ondersteund worden door SoFoKleS, en vraagt een actieve deelname van de universitaire gemeenschap. Uitgangspunt is dat alles bespreekbaar is.\nCao-partijen zullen onderzoeken hoe de cao een actief loopbaanbeleid kan ondersteunen of juist belemmert. Dit kan leiden tot cao-wijzigingen. Belangrijkste is de hierboven genoemde cultuurverandering.",
    "Bijlage E Studies en overige afspraken \n\nParagraaf 1 Studies\n1. De werkgever voert een beleid dat gericht is op het bevorderen van de deskundigheid en de loopbaanontwikkeling van de werknemers.\n2. De werkgever kan de werknemer de verplichting opleggen tot het volgen van een opleiding.\n3. De werkgever stelt de werknemer die een opleiding volgt op grond van een verplichting als bedoeld in lid 2, in de gelegenheid de lessen of andere activiteiten te volgen en de vereiste examens af te leggen in werktijd met behoud van bezoldiging, voor zover de belangen van de instelling dat toelaten. De werkgever vergoedt de kosten die aan de opleiding zijn verbonden en de noodzakelijke reis- en verblijfkosten.\n4. De werkgever kan de werknemer die op diens verzoek een opleiding volgt, studiefaciliteiten verlenen in de vorm van gehele of gedeeltelijke vergoeding van de kosten en/of van de noodzakelijke reis- en verblijfkosten en/of verlof met behoud van bezoldiging.\n5. De werkgever stelt nadere regels over het in dit artikel bepaalde, waaronder regels over gehele of gedeeltelijke terugbetaling van de kosten van de opleiding door de werknemer, indien het dienstverband tijdens de opleiding of binnen een bepaalde periode na afronding van de opleiding op verzoek van de werknemer wordt beëindigd of door toedoen van de werknemer wordt beëindigd.",
    "Paragraaf 2 Overige afspraken \n\n1. Cao-partijen spreken af dat zij, in overleg met SoFoKleS, de komende periode een inventarisatie maken van de instrumenten die universiteiten op het terrein van loopbaanbeleid hebben ontwikkeld.\n2. Cao-partijen willen het functioneren en beoordelen meer aandacht geven. Doel is dat elke universiteit een systeem heeft waarin het functioneren en beoordelen van alle medewerkers een vast onderdeel is van de HR-cyclus. Hiertoe zal SoFoKleS de universiteiten actief ondersteunen bij de implementatie van dergelijke systemen.\n3. Cao-partijen achten het van belang dat de universiteiten de afspraken met betrekking tot de Tenure Track uitvoeren. Cao-partijen zullen in 2011 hierover in overleg treden.\n4. SoFoKleS zal in 2010 een onderzoek starten naar de duur en aard van tijdelijke aanstellingen bij de Nederlandse universiteiten, waarbij een vergelijking wordt gemaakt met het buitenland. De resultaten zullen worden betrokken bij de besprekingen over een nieuwe cao. Partijen zullen bezien of dit onderzoek in breder verband kan worden uitgevoerd.\n5. In 2011 wordt bezien in hoeverre het UFO-systeem aanpassing behoeft met het oog op nieuwe ontwikkelingen in onderwijs en onderzoek."
  ],
  "Homeoffice information": []
}