{
  "General information": [
    "2 juli 2016 tot en met 30 juni 2017",
    "Titel: CAO Nederlandse Universiteiten, 2 juli 2016 tot en met 30 juni 2017 \nDen Haag: VSNU, 2017 (132 pagina’s, inclusief bijlagen)",
    "Partijen verklaren hierbij dat zij op 15 mei 2017 een cao-akkoord hebben ondertekend. Daarmee zijn zij \neen collectieve arbeidsvoorwaardenregeling overeengekomen met een looptijd van 2 juli 2016 tot en met 30 juni 2017, waarvan de tekst (inclusief de bijlagen) luidt als hierna is opgenomen.",
    "Artikel 1.3   Looptijd en wijziging\n1. De cao is aangegaan voor de periode van 2 juli 2016 tot en met 30 juni 2017. \n2.  Behoudens opzegging door één van de partijen wordt deze cao geacht op 1 juli 2017 met een jaar te zijn verlengd.\n3.  Opzegging dient tenminste drie maanden voor de afloopdatum te geschieden bij aangetekend schrijven aan de andere partijen.\n4.   Tussentijdse wijziging van de cao is voorbehouden aan het overleg tussen partijen en kan slechts geschieden met instemming van partijen.\n5.  Wanneer ingrijpende veranderingen in de algemeen sociaal-economische omstandigheden in Nederland zich voordoen is ieder bij deze cao betrokken partij gerechtigd gedurende de looptijd van deze cao tussentijdse wijzigingen aan de orde te stellen. \n6.   Onder de in lid 5 genoemde ingrijpende veranderingen vallen eveneens wijzigingen in de inhoud van regelingen, waarnaar in de tekst van de cao wordt verwezen. \n7.  De partij die een dergelijke wijziging aan de orde wil stellen deelt dit schriftelijk mee aan de overige partijen. Hierbij zullen de overwegingen die een rol hebben gespeeld bij de keuze voor een voorgenomen wijziging expliciet worden genoemd.\n8.  Partijen zullen binnen een maand na ontvangst van de in lid 7 genoemde mededeling overleggen over de voorgestelde wijziging."
  ],
  "Wage information": [
    "q.  salaris: het bedrag per maand dat voor de werknemer is vastgesteld aan de hand van de salaristabellen in paragraaf 4 van Bijlage A van deze cao;",
    "s.  salaris per uur: 1/165 deel van het salaris bij een volledige arbeidsduur (excl. vakantie- en eindejaarsuitkering);",
    "u. salarisschaal: een als zodanig in Bijlage A bij deze cao vermelde reeks van genummerde salarissen;",
    "Artikel 3.2  Salarisschalen en salarisherziening\n1.  De werknemer geniet een salaris per maand, vastgesteld volgens de bepalingen in dit hoofdstuk en de salaristabellen in Bijlage A.\n2. In Bijlage A is een overzicht opgenomen van de structurele salarisverhogingen.",
    "Artikel 3.3  Individuele salarisverhoging\n1.  Het salaris van de werknemer wordt verhoogd tot het daaropvolgende bedrag in de salarisschaal, indien hij naar het oordeel van de werkgever zijn functie naar behoren vervult.\n2.  Het salaris van de werknemer kan worden verhoogd tot een in de salarisschaal hoger vermeld bedrag, indien hij naar het oordeel van de werkgever zijn functie zeer goed of uitstekend vervult.\n3.  Indien de werknemer zijn functie naar het oordeel van de werkgever niet naar behoren vervult, blijft salarisverhoging achterwege. \n4.  De in lid 1 en 2 genoemde salarisverhoging wordt toegekend:\n a.   wanneer de werknemer 21 jaar of ouder is en hij het maximumsalaris van de voor hem geldende salarisschaal nog niet heeft bereikt, voor de eerste maal een jaar na zijn indiensttreding en daarna telkens na een jaar. Tot 1 juli 2017 geldt hiervoor een leeftijd vanaf 22 jaar. \n b.   wanneer een werknemer jonger is dan 21 jaar, met ingang van de eerste dag van de maand waarin zijn verjaardag valt. Tot 1 juli 2017 geldt hiervoor een leeftijd vanaf 22 jaar.",
    "Artikel 3.4  Eindejaarsuitkering\n1.  De werknemer heeft recht op een structurele eindejaarsuitkering van een percentage van het in het kalenderjaar ontvangen salaris met een vastgesteld minimum overeenkomstig het bepaalde in bijlage A. Bij een deeltijddienstverband of een dienstverband gedurende een deel van het jaar wordt het minimum bedrag naar rato aangepast. 2.  De werkgever betaalt de eindejaarsuitkering in december; bij ontslag vindt betaling plaats bij de laatste salarisbetaling.",
    "Artikel 3.5  Inschaling en loopbaanvorming \n1.  De werkgever bepaalt het functieprofiel, het functieniveau en de salarisschaal die voor de werknemer geldt met inachtneming van de regels van het universitair systeem van functie-ordenen “Universitair Functie-ordenen (UFO)” zoals vermeld in Bijlage J  en de regels met betrekking tot loopbaanvorming bedoeld in artikel 6.5. Bij de indeling is het Bezwarenreglement Functie-ordenen van toepassing.\n2.  Bij indiensttreding van een werknemer met een arbeidsbeperking waarover afspraken zijn gemaakt tussen cao-partijen in het kader van de inwerkingtreding van de Participatiewet (Staatsblad 2014, 271), wordt het salaris toegekend dat in de voor hem geldende reeks salarisbedragen is vermeld in tabel 4.3 (100%) respectievelijk 4.4 van Bijlage A. In afwijking van artikel 3.3 eerste lid wordt het salaris verhoogd tot het daaropvolgende bedrag in de salarisschaal, indien de arbeidsproductiviteit naar het oordeel van de werkgever substantieel gestegen is.  \n3.  Het eerste en tweede lid van dit artikel zijn niet van toepassing op de werknemer die werkzaam is op basis van een op grond van werkgelegenheidsbevordering van overheidswege gesubsidieerde arbeidsplaats, alsmede op de leerling respectievelijk student met wie een dienstverband wordt aangegaan in het kader van een beroepsbegeleidende leerweg of hiermee vergelijkbare opleiding. In voornoemde gevallen gelden specifieke regelingen met betrekking tot de honorering van deze categorieën.",
    "Artikel 3.10  Salaris promovendus\n1. Voor de promovendus gelden de salaristreden P0, P1, P2 en P3.\n2.  De promovendus wordt bij aanvang van het dienstverband ingedeeld in salaristrede P0 voor de duur \nvan 12 maanden.\n3.  Na afloop van de in lid  2 genoemde periode van 12 maanden wordt de promovendus ingedeeld in salaristrede P1, ook als het eerste dienstverband van de promovendus langer dan 12 maanden duurt. In afwijking van artikel 3.3 lid 3 is de salarisverhoging niet gekoppeld aan de beoordeling. Met de salarisverhoging wordt dan ook geen oordeel gegeven over het functioneren van de promovendus in het eerste jaar van het dienstverband.\n4. Elke volgende salarisverhoging vindt pas plaats na een jaarlijkse beoordeling.\n5.  Indien de promovendus 15 maanden na de laatste periodieke salarisverhoging nog geen jaarlijkse beoordeling gehad heeft en dit niet aan de betrokkene toe te rekenen is, vindt automatisch de volgende salarisverhoging plaats, onder handhaving van de oorspronkelijke periodiekdatum.\n6.   Het eindsalaris van de promovendus is gesteld op salaristrede P3, die gelijk is aan salarisschaal 10, trede 2.\n7.   Vervallen\n8.   Vervallen \n9.   Aanloopschalen, zoals genoemd in artikel 3.8, zijn bij de inschaling van een promovendus niet van toepassing.",
    "Artikel 3.12  Vakantie-uitkering\n1. De werknemer heeft recht op een vakantie-uitkering van 8% van zijn bezoldiging.\n2.  Voor de werknemer die 21 jaar of ouder is, bedraagt de vakantie-uitkering ten minste een door \npartijen te bepalen bedrag per maand (zoals opgenomen in bijlage A tabel 4.2 en 4.6), met dien verstande dat dit bedrag bij een onvolledige werktijd naar evenredigheid wordt verminderd. Het bedrag van de minimum vakantie-uitkering wordt verhoogd met de door partijen overeengekomen salarisontwikkeling. Tot 1 juli 2017 geldt hiervoor een leeftijd tot 22 jaar. \n3.  Voor de werknemer die jonger is dan 21 jaar bedraagt de vakantie-uitkering ten minste het in lid 2 bedoelde bedrag, verminderd met 10% voor elk leeftijdsjaar of gedeelte van een leeftijdsjaar dat hij jonger is dan 21 jaar. Hierbij geldt een maximumaftrek van 40%, met dien verstande dat het bedrag waarop hij aanspraak heeft bij een onvolledige werktijd naar evenredigheid wordt verminderd. Tot 1 juli 2017 geldt hiervoor een leeftijd tot 22 jaar en een maximum aftrek van 50%.",
    "Bijlage A  Financiële arbeidsvoorwaarden 2 juli 2016 tot en met 30 juni 2017  74\n                        Paragraaf 1      Salarisontwikkeling 75\n                        Paragraaf 2      Eindejaarsuitkering  75\n                        Paragraaf 3      Percentages en bedragen werknemersverzekeringen en pensioen  75\n                        Paragraaf 4      Salaristabellen 76",
    "Paragraaf 2      Eindejaarsuitkering \nDe structurele eindejaarsuitkering is 8,3% over het in het kalenderjaar genoten salaris, met een minimum van € 2.250,-.",
    "Salaristabel 4.1 Salaristabel per maand per 2 juli 2016\nIn de bedragen is een verhoging van 1,4% verwerkt.\n[Tabel met schalen 1-18 en H1-H3]",
    "Salaristabel 4.2 Minimum vakantie-uitkering per maand per 2 juli 2016\nMinimum vakantie-uitkering: € 159,33",
    "Salaristabel 4.3 Salaristabel voor promovendi per maand per 2 juli 2016\n(salaristabel P)\nP0: € 2.191\nP1: € 2.552\nP2: € 2.672\nP3: € 2.801",
    "Salaristabel 4.4 Salaristabel voor werknemer met arbeidsbeperking als bedoeld in de Participatiewet per maand per 2 juli 2016\n[Tabel met schalen 1-18 en H1-H3 met bedragen voor 100%, 110% en 120% WML]",
    "Salaristabel 4.5 Salaristabel voor promovendi met arbeidsbeperking als bedoeld in de Participatiewet per maand per 2 juli 2016\n(salaristabel P)\nP0: € 1.547\nP1: € 1.702\nP2: € 1.857\nP3: € 2.011",
    "Salaristabel 4.6 Minimum vakantie-uitkering voor werknemer met arbeidsbeperking als bedoeld in de Participatiewet per maand per 2 juli 2016\nMinimum vakantie-uitkering: € 123,78",
    "Artikel 5.7   De waarde van bronnen en doelen\n1. De waarde van bronnen en doelen in tijd wordt in de standaard van vakantie-uren uitgedrukt. \n2.  De waarde van een vakantie-uur, indien er een ruil plaats vindt met een bron of doel in geld is door partijen bepaald op 0,704% van het salaris per maand bij een volledige arbeidsduur. In deze percentages zijn opgenomen de vakantie-uitkering en de structurele eindejaarsuitkering. \n3.  Bij doelen die in een later boekjaar worden genoten zal een vakantie-uur waardevast een vakantie-uur blijven."
  ],
  "Pension information": [
    "ss.   AOW-gerechtigde leeftijd: de pensioengerechtigde leeftijd, als bedoeld in artikel 7a van de Algemene Ouderdomswet.",
    "Artikel 2.2 Aangaan dienstverband\n... \n7.      Het eerste, vierde en vijfde lid van dit artikel zijn niet van toepassing op de werknemer die de AOW-gerechtigde leeftijd heeft bereikt.",
    "Artikel 2.3 Duur van het dienstverband en aantal opvolgingen\n... \n14.  Het eerste, tweede en zevende lid van dit artikel zijn niet van toepassing op de werknemer die de AOW-gerechtigde leeftijd heeft bereikt. In afwijking van de in de vorige volzin genoemde leden van dit artikel kan met een werknemer na het bereiken van de AOW-gerechtigde leeftijd zesmaal een dienstverband voor bepaalde tijd worden gesloten binnen een periode van 48 maanden. Voor het bepalen van de maximale duur en/of het aantal opvolgende dienstverbanden worden alleen die dienstverbanden meegenomen die zijn aangegaan na het bereiken van de AOW-gerechtigde leeftijd.",
    "Artikel 2.4 Conversie\n... \n4.  Het eerste en tweede lid van dit artikel zijn uitsluitend met inachtneming van het bepaalde in artikel 2.3, veertiende lid, van deze cao van toepassing op dienstverbanden voor bepaalde tijd met een werknemer na het bereiken van de AOW-gerechtigde leeftijd.",
    "Artikel 4.7   Opbouw en opname vakantie\n1.   Het aantal vakantie-uren per kalenderjaar bedraagt bij een volledige arbeidsduur 232 uren. \nVoor werknemers die geboren zijn voor 1 januari 1950 en die sinds 1 april 1997 onafgebroken in dienst zijn geweest bij een bij het ABP aangesloten werkgever (en daarmee vallen onder de overgangsmaatregelen VUT/FPU van 1 april 1997), wordt het bovengenoemde aantal vakantie-uren verminderd met 16 uur.",
    "Artikel 4.10  Verlof bij ziekte\n... \n3.  Het eerste en tweede lid van dit artikel, en het bepaalde in de ZANU, zijn niet van toepassing op de werknemer die de AOW-gerechtigde leeftijd heeft bereikt. Deze werknemer heeft gedurende dertien weken recht op 100% loondoorbetaling als hij geheel of gedeeltelijk verlof geniet wegens ziekte. Na dertien weken stopt het recht op loondoorbetaling. Op een wettelijk te bepalen datum wordt de periode van dertien weken verkort naar zes weken. Vanaf dat moment geldt de termijn van 6 weken.",
    "Artikel 4.13f  (Financiële) consequenties \n... \n6.  De pensioenopbouw gaat tijdens de ouderschapsverlofperiode volledig door, waarbij de reguliere verdeling tussen werkgever en werknemer bij de afdracht van pensioenpremies geldt.",
    "Artikel 5.4    Doelen \n1. De werknemer kan kiezen uit de navolgende doelen in tijd en geld:\n ... \ne. extra opbouw ABP ExtraPensioen volgens de regels van het ABP-pensioenreglement;",
    "Paragraaf 3      Percentages en bedragen werknemersverzekeringen en pensioen  75\nDe percentages met betrekking tot de pensioenregeling worden vastgesteld door het bestuur van de Stichting Pensioenfonds ABP."
  ],
  "Leave information": [
    "Artikel 2.3   Duur van het dienstverband en aantal opvolgingen\n... \n5.  Indien de werknemer daarom verzoekt kan de werkgever besluiten om het dienstverband te verlengen, zolang dit binnen de maximale duur genoemd in lid 1 en 2 blijft, met:\n a.  de duur van het genoten zwangerschaps- en bevallingsverlof;\n b.  de duur van ziekte indien er sprake is van een aaneengesloten periode van ziekte van minimaal 8  \n  weken; c.  de omvang van het genoten ouderschapsverlof;\n d.  de duur van het uitvoeren van een door het College van Bestuur erkende bestuursfunctie.",
    "Artikel 4.7   Opbouw en opname vakantie\n1.   Het aantal vakantie-uren per kalenderjaar bedraagt bij een volledige arbeidsduur 232 uren. \nVoor werknemers die geboren zijn voor 1 januari 1950 en die sinds 1 april 1997 onafgebroken in dienst zijn geweest bij een bij het ABP aangesloten werkgever (en daarmee vallen onder de overgangsmaatregelen VUT/FPU van 1 april 1997), wordt het bovengenoemde aantal vakantie-uren verminderd met 16 uur. \n2.   De werknemer krijgt op zijn verzoek in elk kalenderjaar vakantie met behoud van bezoldiging en met inachtneming van het bepaalde in dit artikel. De vakantie wordt verleend, tenzij het belang van de instelling zich daartegen aantoonbaar verzet.",
    "8.  a.  De werknemer neemt de vakantie op in het jaar waarin de aanspraak is ontstaan. Met inachtneming van de tweede zin van lid 2 stelt de werkgever de werknemer daartoe in staat. \n b.  Indien de werknemer zijn totale vakantietegoed in dat jaar niet in zijn geheel opneemt, maakt hij, ter voorkoming van problemen in de bedrijfsvoering van de instelling en ter voorkoming van vakantiestuwmeren, afspraken met de werkgever over hoe het tegoed wordt opgenomen, door:\n  •  toepassing van de meerjaren spaarvariant genoemd in artikel 5.5;\n  •   toepassing van de flexibele werkduur, zoals opgenomen in artikel 5.6 in het daarop volgend jaar, met verlaging van het feitelijk aantal arbeidsuren per week, totdat het vakantietegoed is opgenomen;\n  •  een andere afspraak die het tegoed reduceert.\n c.   Indien de werknemer op 1 juli van het kalenderjaar van opbouw nog geen  afspraken over opname, als bedoeld onder sub a of b, met de werkgever heeft gemaakt, kan de werkgever een periode van vakantie vaststellen van maximaal vier maal de voor de werknemer geldende arbeidsduur per week.\n d.  Onverminderd het bepaalde onder sub c kan de werknemer een eventueel restant van de in een kalenderjaar opgebouwde vakantie-uren meemenen naar het daarop volgende kalenderjaar. De werknemer is dan verplicht om de meegenomen vakantie-uren volledig op te nemen voor het einde van dat volgende kalenderjaar, tenzij hij voor dat tijdstip een schriftelijke afspraak met de werkgever maakt over opname binnen maximaal 5 jaar na afloop van het kalenderjaar waarin de aanspraak is ontstaan. De werkgever reageert tijdig op een voorstel voor een schriftelijke afspraak. \n e.  Indien de werknemer niet tijdig een verzoek doet voor opname van de vakantie-uren die hij heeft meegenomen naar een volgend kalenderjaar en ook niet tijdig een schriftelijke afspraak over latere opname heeft gemaakt, is de werkgever gerechtigd - na overleg met de werknemer - \n   tijdstippen vast te stellen waarop de werknemer deze vakantie-uren zal opnemen binnen 12\n f.   Vakantie-uren vervallen 12 maanden na de laatste dag van het kalenderjaar waarin ze zijn \nopgebouwd, tenzij de werknemer met toepassing van het bepaalde onder d een schriftelijke afspraak heeft gemaakt met de werkgever.",
    "11. a.   De werknemer die de bedongen arbeid niet of niet volledig verricht wegens ongeschiktheid ten gevolge van ziekte, verwerft aanspraak op het in lid 1 vermelde aantal vakantie-uren, zolang hij aanspraak op volledige of gedeeltelijke loondoorbetaling heeft. De werkgever, daarbij ondersteund door de bedrijfsarts, ziet erop toe dat de zieke werknemer vakantie opneemt volgens de bepalingen van dit artikel. De vakantie-uren worden afgeboekt met inachtneming van zijn overeengekomen arbeidsduur per dag. Alleen indien de zieke werknemer niet in staat is vakantie-uren op te nemen, bestaat deze verplichting niet. Bij de beoordeling daarvan adviseert de bedrijfsarts.",
    "Artikel 4.12  Verlof bij zwangerschap en bevalling\n1.  De vrouwelijke werknemer die op grond van de Wet arbeid en zorg zwangerschapsverlof en bevallingsverlof geniet, heeft gedurende dit verlof recht op volledige doorbetaling van de bezoldiging. \n2.  De werknemer die recht heeft op het in eerste lid genoemde verlof is verplicht mee te werken aan de aanvraag van een uitkering krachtens de Wet arbeid en zorg bij het UWV. Deze uitkering wordt in mindering gebracht op het bedrag waarop de werknemer op grond van het eerste lid recht heeft. \n3.  Conform de Wet arbeid en zorg bedraagt de totale duur van het zwangerschaps- plus het bevallingsverlof ten minste 16 weken, waarvan ten minste 10 weken bevallingsverlof. De bepalingen over de feitelijke duur en het tijdstip van opname uit de Wet arbeid en zorg zijn hierbij van toepassing.",
    "Artikel 4.13  Verlof ten behoeve van adoptie en pleegzorg \n1.  De werknemer heeft recht op vier weken verlof bij adoptie of opname van een pleegkind ter duurzame \nverzorging en opvoeding, op te nemen tijdens het in het door de Wet arbeid en zorg vastgestelde tijdvak.\n2.  Dit verlof is onbezoldigd, tenzij de werkgever nadere regels heeft vastgesteld ter aanvulling van de uitkering krachtens de Wet arbeid en zorg. De Wet arbeid en zorg kent een recht op uitkering toe aan de werknemer.",
    "Paragraaf 3b  Ouderschapsverlof\nArtikel 4.13a  Doorbetaald ouderschapsverlof\nHet in deze paragraaf bepaalde betreft het recht op (gedeeltelijk) doorbetaald ouderschapsverlof. Voor het recht op onbetaald ouderschapsverlof is het bepaalde in de Wet arbeid en zorg van toepassing, waarbij het totale recht op ouderschapsverlof niet meer kan bedragen dan het bepaalde in de Wet arbeid en zorg.",
    "Artikel 4.13c  Omvang, duur en invulling van het verlof \n1.  Het aantal uren verlof waarop de werknemer ten hoogste recht heeft bedraagt dertien maal de arbeidsduur per week. \n2.  Het verlof wordt per week opgenomen gedurende een aaneengesloten periode van ten hoogste zes maanden. \n3. Het aantal uren verlof per week bedraagt ten hoogste de helft van de arbeidsduur per week.",
    "Artikel 4.13f  (Financiële) consequenties \n1. De werknemer behoudt over de verlofuren 62,5% van zijn bezoldiging.\n2.  Tijdens het verlof vindt geen opbouw van vakantie-uren plaats over de uren van het ouderschapsverlof.\n3. Een reiskostenvergoeding woon-werkverkeer wordt naar rato van de feitelijke werkdagen aangepast. \n4.  Gedurende ziekte of arbeidsongeschiktheid, niet zijnde zwangerschaps- of bevallingsverlof, vindt geen opschorting van het ouderschapsverlof plaats en blijft de betaling over de verlofuren 62,5% van de bezoldiging.\n5.  De werknemer die binnen zes maanden na afloop van het gedeeltelijk doorbetaalde verlof het dienstverband opzegt of waarmee het dienstverband wegens aan de werknemer te wijten omstandigheden wordt beëindigd, is verplicht tot terugbetaling van de gedeeltelijk doorbetaalde bezoldiging.",
    "Artikel 4.14  Kortdurend zorgverlof\n1.  Bij ziekte van de partner, ouders, kinderen (stief-, schoon- of pleegfamilieleden daaronder begrepen) \nof andere in artikel 5.1 lid 2 van de Wet arbeid en zorg genoemde personen, waarvoor thuisverpleging en/of verzorging noodzakelijk is, heeft de werknemer die de verzorging en/of verpleging op zich neemt recht op buitengewoon verlof al dan niet met behoud van bezoldiging.\n2.  Met overeenkomstige toepassing van de Wet arbeid en zorg  behoudt de werknemer in elke periode van 12 achtereenvolgende maanden gedurende ten hoogste twee maal de arbeidsduur per week, recht op 70% van het loon, maar tenminste op het voor hem geldende wettelijke minimumloon, en ten hoogste 70% van het maximum dagloon als bedoeld in artikel 17 eerste lid van de Wet financiering sociale verzekeringen.",
    "Artikel 4.15  Calamiteiten en ander kort verzuim verlof\n1  De werknemer die op grond van de Wet arbeid en zorg recht heeft op calamiteiten- en ander kort verzuimverlof, waaronder verlof om te voldoen aan een wettelijke verplichting of kraamverlof, heeft gedurende dit verlof recht op behoud van zijn bezoldiging met inachtneming van het derde lid.\n2  Onder een calamiteit wordt verstaan een plotselinge gebeurtenis waarvoor de werknemer zonder uitstel maatregelen moet treffen en dit een onmiddellijke onderbreking van de arbeid vergt.\n3 Het recht op loondoorbetaling bij calamiteiten geldt voor maximaal twee dagen per kalenderjaar.",
    "Artikel 4.16a   Sabbatical leave\n1.  De werkgever kan de werknemer op zijn verzoek verlof van langere duur verlenen voor een sabbatical leave.\n2.  Onder sabbatical leave wordt verstaan een langere verlofperiode, waarbinnen de werknemer algemeen of gericht aandacht besteedt aan de eigen employability.\n3.  Bij toekenning van sabbatical leave maken de werkgever en werknemer in elk geval afspraken over de wijze van invulling en opname van het verlof, de duur van het verlof, de al dan niet doorbetaling van de bezoldiging, de betaling van de pensioenpremie en het inzetten door de werknemer van gespaarde vakantie-uren, bedoeld in artikel 5.5, voor een deel van de verlofperiode.",
    "Artikel 5.1  Randvoorwaarden\n... \n4.  De toepassing van het keuzemodel mag er niet toe leiden dat het voor de werknemer beschikbaar aantal vakantie-uren onder vier maal de voor de werknemer geldende arbeidsduur per week uitkomt."
  ],
  "Termination information": [
    "m.  opzegging door de werknemer: bij een openbare universiteit wordt hieronder verstaan het verzoek tot ontslag door de werknemer;",
    "Artikel 2.2  Aangaan dienstverband\n1.  Het dienstverband wordt aangegaan voor bepaalde of onbepaalde tijd. In beginsel wordt het dienstverband aangegaan voor onbepaalde tijd, tenzij een dienstverband voor bepaalde tijd noodzakelijk wordt geacht.\n2.  Bij aanvang van een dienstverband langer dan zes maanden kan een proeftijd overeengekomen worden van maximaal twee maanden, waarbinnen zowel werkgever als werknemer bevoegd zijn het dienstverband met onmiddellijke ingang te beëindigen zonder inachtneming van de voor opzegging geldende bepalingen.",
    "3 a.  Een dienstverband dat wordt aangegaan met een tussenpoos van niet meer dan zes maanden na afloop van een eenmalig dienstverband zoals bedoeld in artikel 2.2a leidt tot het ontstaan van een dienstverband voor onbepaalde tijd, tenzij het een eenmalige verlenging betreft van 3 maanden.\n b.  Een dienstverband dat wordt aangegaan met een tussenpoos van niet meer dan zes maanden na afloop van een voorafgaand dienstverband voor bepaalde tijd, wordt voor de vaststelling van de maximale duur en het (maximale) aantal opvolgingen in artikel 2.3 beschouwd als een opvolgend dienstverband.",
    "Artikel 2.2a  Eenmalig dienstverband voor bepaalde tijd\n1.  Met inachtneming van het bepaalde in artikel 2.2 eerste lid kan de werkgever, in afwijking van de in artikel 2.3 genoemde maximale totale duur van het dienstverband, met een werknemer een eenmalig dienstverband voor bepaalde tijd aangaan.\n2.  De duur van het dienstverband wordt bij de aanvang vastgesteld. Dit kan een vast bepaalde termijn zijn, dan wel een termijn die niet exact van tevoren vaststaat, maar die afhankelijk is van een objectief bepaalbare omstandigheid.\n3.  Het dienstverband als bedoeld in lid 1 kan tussentijds worden opgezegd indien dit schriftelijk is overeengekomen.\n4.  Dit eenmalig dienstverband voor bepaalde tijd kan, conform het bepaalde in artikel 7:668a lid 3 BW, eenmalig met maximaal drie maanden worden verlengd.",
    "Artikel 2.3   Duur van het dienstverband en aantal opvolgingen \n1.    Met wp kan een dienstverband voor bepaalde tijd worden aangegaan. Voor functies       binnen het wp geldt als uitgangspunt dat uitzicht wordt geboden op een dienstverband                         voor onbepaalde tijd na een maximale tijdelijke duur van twee jaar.       Voor de navolgende functies binnen het wp kan echter een dienstverband voor                      bepaalde tijd worden verlengd tot een maximale duur van vier jaar: ... \n2.  Met obp kan een dienstverband voor bepaalde tijd worden aangegaan. Voor functies binnen het obp geldt als uitgangspunt dat uitzicht wordt geboden op een dienstverband voor onbepaalde tijd na een maximale tijdelijke duur van twee jaar. Voor functies binnen het obp kan echter in de navolgende gevallen een dienstverband voor bepaalde tijd worden verlengd tot een maximale duur van drie of vier jaar: ...",
    "7. E en dienstverband voor bepaalde tijd kan ten hoogste twee maal worden opgevolgd door een \n  dienstverband voor bepaalde tijd, met dien verstande dat de totale duur van de opvolgende \ndienstverbanden niet meer kan bedragen dan de in lid 1 en 2 genoemde termijnen.",
    "Artikel 2.4   Conversie\n1.  Indien na het verstrijken van de volgens artikel 2.3 toegestane maximale duur van het dienstverband voor bepaalde tijd de werknemer met kennelijke instemming van de werkgever de hem opgedragen werkzaamheden voortzet, wordt vanaf dat tijdstip het dienstverband voor bepaalde tijd geacht te zijn omgezet in een dienstverband voor onbepaalde tijd.\n2.  Het dienstverband voor bepaalde tijd wordt geacht omgezet te zijn in een dienstverband voor onbepaalde tijd indien het aantal elkaar opvolgende dienstverbanden meer bedraagt dan het volgens artikel 2.3 toegestane aantal.",
    "Artikel 4.19  Gevolg van niet-hervatting van het werk\nDe werknemer die na afloop van het verleende verlof zijn arbeid niet hervat, wordt geacht met \nonmiddellijke ingang een aanvraag tot ontslag te hebben ingediend, tenzij de werknemer naar het oordeel van de werkgever binnen een redelijke termijn aannemelijk maakt dat er geldige redenen waren om de arbeid niet te hervatten. In het laatste geval wordt het verlof geacht te zijn verlengd tot het tijdstip waarop deze geldige redenen hebben opgehouden te bestaan."
  ],
  "Overtime information": [
    "p. volledige arbeidsduur: een arbeidsduur die 38 werkuren per week omvat;",
    "Artikel 3.25  Toelage voor arbeid op ongebruikelijke werktijden\n1.  De werkgever kent aan de werknemer, behorend tot het ondersteunend en beheerspersoneel voor wie een lagere salarisschaal geldt dan schaal 11 en die anders dan bij wijze van overwerk in opdracht arbeid verricht binnen de in het tweede lid genoemde tijden, een toelage toe.\n2.  Met inachtneming van het gestelde in lid 4 bedraagt de extra vergoeding per gewerkt uur een percentage van het salaris per uur dat voor de werknemer geldt:\n a.   40% voor de uren op maandag tot en met vrijdag tussen 0.00 en 7.00 uur en tussen 20.00 uur en 24.00 uur en de uren op zaterdag.\n b.  75% voor de uren op zondag en feestdagen.\n3. a.   De genoemde percentages worden berekend over ten hoogste het salaris per uur van schaal 7 nummer 10.",
    "Artikel 3.27  Bereikbaarheids- en aanwezigheidsdienst\n1.  De werkgever kent de werknemer, behorend tot het ondersteunend en beheerspersoneel voor wie een \nlagere salarisschaal geldt dan schaal 11 en die buiten de werktijden die voor hem gelden op grond van een werktijdregeling als bedoeld in artikel 4.2, volgens schriftelijke opdracht van de werkgever zich regelmatig of vrij regelmatig bereikbaar en beschikbaar moet houden om bij oproep arbeid te verrichten, een toelage toe.\n2. a.   De toelage bedraagt per vol uur bereikbaarheid 10% van het salaris per uur dat voor de werknemer geldt, doch niet meer dan van het maximumsalaris van salarisschaal 3.\n3.  De toelage, die op grond van lid 2 is berekend wordt verhoogd met 25% van het salaris per uur indien er sprake is geweest van een aanwezigheidsdienst.",
    "Artikel 3.28  Overwerk\n1.  De werkgever kent aan de werknemer, behorend tot het ondersteunend en beheerspersoneel voor wie een lagere salarisschaal geldt dan schaal 11 en die in opdracht van de werkgever overwerk verricht, een vergoeding toe.\n2.  Onder overwerk wordt verstaan: arbeid buiten de werktijden die gelden voor de werknemer, voor zover daardoor het aantal arbeidsuren dat voor hem per werkperiode is vastgesteld, wordt overschreden. De werkperiode wordt gesteld op één week.\n3.  De vergoeding voor overwerk bestaat uit verlof, gelijk aan de duur van het overwerk. Daarnaast kent de werkgever extra verlof toe op basis van het vierde lid. Indien het dienstbelang zich verzet tegen het toekennen van verlof en/of extra verlof in tijd, wordt in plaats hiervan een bedrag in geld toegekend.\n4.  Het extra verlof of het bedrag in geld bedraagt een percentage van de duur van het overwerk van het voor de werknemer geldende salaris per uur, te weten:\n a.  25% voor de overwerkuren op maandag tot en met vrijdag tussen 7 en 18 uur;\n b.   50% voor de overwerkuren op maandag tot en met vrijdag voor 7 uur of na 18 uur en de uren op zaterdag tussen 0 en 16 uur; \n c.   100% voor de overwerkuren op zaterdag na 16 uur en de overwerkuren op zon- of feestdagen.\n5.  Voor overwerk dat gedurende minder dan een half uur aansluitend aan de vastgestelde dagelijkse werktijd wordt verricht, wordt geen vergoeding toegekend.",
    "Artikel 4.1   Volledige arbeidsduur\nDe volledige arbeidsduur per week bedraagt 38 uren.",
    "Artikel 4.3   Bepaling bedrijfstijd en afwijkende werktijden \n1. De 38-urige werkweek wordt ingevuld binnen een bedrijfstijd van 78 uren.\n2.  Onder bedrijfstijd wordt verstaan de uren op maandag tot en met vrijdag van 7.00 tot 21.00 uur respectievelijk van 8.00 tot 22.00 uur en de uren op zaterdag van 7.00 tot 15.00 uur respectievelijk van 8.00 tot 16.00 uur.\n3.  Indien de bedrijfsvoering dit naar het oordeel van de werkgever vereist, is de werknemer verplicht overwerk, arbeid op ongebruikelijke werktijden of bereikbaarheids- en aanwezigheidsdienst of verschoven dienst te verrichten.",
    "Artikel 5.6   De flexibele werkduur\n1.   Een werknemer heeft recht op een flexibele werkduur, tenzij het belang van de bedrijfsvoering zich hiertegen verzet.\n2.   De flexibele werkduur houdt in dat de werknemer een afspraak maakt met zijn leidinggevende over een werktijd per week die afwijkt van de volgens artikel 4.1 gebruikelijke volledige werktijd van 38 uren per week. De afwijking bedraagt 2 uren per week, waarvoor de werknemer op jaarbasis 96 vakantie-uren inlevert bij een kortere dan standaard werkduur, dan wel extra ontvangt bij een langere dan standaard werkduur. De maximale arbeidsduur per week bij toepassing van de flexibele werkduur is 40 uren. Een mogelijke uitwerking van de variaties en gevolgen voor de vakantieaanspraak is in Bijlage G opgenomen."
  ],
  "Training information": [
    "Preambule\nPartijen vinden het belangrijk dat medewerkers, gezien deze veranderende vraag uit de omgeving, in de gelegenheid zijn hun vaardigheden en competenties te blijven ontwikkelen. In de cao zijn hiervoor ten minste twee ontwikkelingsdagen ter beschikking gesteld (artikel 6.9, eerste lid cao). Partijen spreken af dat het gebruik van deze ontwikkelingsdagen wordt geëvalueerd vóór medio 2018 en dat er afspraken gemaakt zullen worden over of en hoe deze ontwikkelingsdagen effectiever kunnen worden ingezet.",
    "Artikel 6.5  Loopbaanvorming\n1.  Het sociaal beleid van de instellingen zal zich richten op het bevorderen van \nontplooiingsmogelijkheden en loopbaanperspectief. Blijvende inzetbaarheid van de werknemers vormt hierbij een aandachtspunt. Mobiliteit zowel binnen als buiten de eigen instelling is hierbij essentieel. \n2. De werkgever stelt een loopbaanbeleid vast. \n3.  Aan iedere werknemer met een dienstverband voor bepaalde tijd van twee jaar of meer zal de gelegenheid worden geboden een loopbaanadvies in te winnen bij een professionele organisatie. De kosten van dit advies zijn voor rekening van de werkgever. Deze mogelijkheid zal op een zodanig \ntijdstip worden geboden dat de inhoud bruikbaar is voor een individueel begeleidingstraject, gericht op het vermeerderen van de kansen op de interne of externe arbeidsmarkt. \n4.  Iedere werknemer met een dienstverband voor onbepaalde tijd heeft minimaal eenmaal per vijf jaar recht op een loopbaanadviesgesprek zo mogelijk af te ronden met een advies over de loopbaanontwikkeling, te voeren met een op dit terrein deskundige.",
    "Artikel 6.8   Opleidings- en begeleidingsplan promovendus\n1.  De werkgever ziet er op toe dat, na overleg met de promovendus en in overeenstemming met de aangewezen begeleider dan wel de promotor voor de promovendus een op hem afgestemd opleidings- en begeleidingsplan wordt vastgesteld en dat dit plan binnen 3 maanden na de aanvang van het dienstverband aan de promovendus wordt uitgereikt. \n2.  Het opleidings- en begeleidingsplan wordt tegen het einde van het eerste jaar nader ingevuld voor de verdere duur van het dienstverband en wordt zo nodig van jaar tot jaar bijgesteld. \n3. I n het opleidings- en begeleidingsplan wordt in ieder geval vastgelegd: \n a.  welke kennis en vaardigheden dienen te worden verworven en op welke wijze dit dient plaats te vinden;\n b.  wie voor de promovendus optreedt als begeleider, dat wil zeggen onder wiens toezicht de promovendus werkzaam is en wie de promotor is. Indien de begeleider niet de promotor is, wordt bovendien vastgelegd dat de promovendus bij de aanvang van het promotieonderzoek alsmede op die momenten die beslissend zijn voor de voortgang van het onderzoek, doch ten minste eenmaal per jaar, een gesprek heeft over het promotieonderzoek met de promotor;\n c.  de omvang in uren per maand van door de aangewezen begeleider te geven persoonlijke begeleiding waarop de promovendus tenminste recht heeft.",
    "Artikel 6.9   Scholing en ontwikkeling\n1.  Om de kennis en vaardigheden van de werknemer aan te laten sluiten bij de behoefte van de werkgever  en om de kansen van de werknemer op de arbeidsmarkt, zowel binnen als buiten de universitaire sector, te behouden en zo mogelijk te versterken, is voortdurende aandacht voor de kennis en ervaring van de werknemer van wezenlijk belang.\n  Het op peil houden en ontwikkelen hiervan zijn een gezamenlijke verantwoordelijkheid en verplichting van werkgever en werknemer. De werknemer krijgt jaarlijks de beschikking over ten minste twee ontwikkelingsdagen om te kunnen werken aan zijn duurzame inzetbaarheid. Ontwikkelingsdagen mogen op basis van een voor het einde van het jaar gemaakte schriftelijke afspraak tussen werkgever en werknemer worden gespaard. \n  Indien er geen afspraak, als bedoeld in de vorige volzin is gemaakt, vervallen niet-gebruikte ontwikkelingsdagen bij het einde van het kalenderjaar.\n  Ontwikkelingsdagen zijn geen vakantiedagen en niet verkoopbaar. Niet-benutte ontwikkelingsdagen vervallen bij het einde van het dienstverband. De besteding van de dagen kunnen worden vastgelegd in een portfolio van de werknemer.\n2.  De werkgever kan de werknemer verplichten tot het volgen van een studie of opleiding indien dit noodzakelijk is voor een goede vervulling van de huidige of een toekomstige functie. De werkgever zal de noodzakelijke faciliteiten aan de werknemer verlenen.\n3.  De werknemer heeft recht op scholing en kan de werkgever op grond daarvan verzoeken hem \nfaciliteiten te verlenen voor het volgen van een studie of opleiding.\n4.  Indien het in lid 3 genoemde verzoek betrekking heeft op een studie of opleiding die noodzakelijk is voor een goede ontwikkeling van de werknemer binnen zijn functie, zal de werkgever faciliteiten verlenen.\n5.  Als dit bijdraagt tot de loopbaanontwikkeling van de werknemer, zal de werkgever, ook indien er slechts een geringe relatie bestaat tussen de studie of opleiding en de huidige of een toekomstige functie, faciliteiten aan de werknemer verlenen.\n6.  De werkgever stelt nadere regels vast rond terugbetaling van de kosten van een studie of opleiding en kan nadere regels vaststellen betreffende de verlening van faciliteiten zoals genoemd in lid 5."
  ],
  "Homeoffice information": []
}